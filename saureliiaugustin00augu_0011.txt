’ν’
quae sensum saepius turbarent expulsis.
Hanc rem non ubivis facili negotio absolvi,
satis constat, et magis apparet in tractan-
do scriptore, qui, ut recte iam Des. Era-
smus monuit, „habet suum quoddam dicendi
genus, argutum et periodis in longum produ-
ctis multa convolvens, quod lectorem et fami-
liarem et acutum et attentum et bene memo-
rem requirit, denique laboris patientem;“
qui fervore animi ductus ac ferme abreptus,
Pauli apostoli instar, haud raro ab uno ad al-
terum celeriter transit, obiter ad literas sa-
cras et profanas frequenter alludens, ut ora-
tio nexusque sententiarum lectori minus at-
tento et gnaro nonnunquam fiat obscurior.
Ita admodum necessarium esse videbatur,
ut verba e scriptoribus sacris pariter ac
profanis petita et typis obliquis et auctoribus
laudatis notarentur3 interpunctiones autem,
multis locis perversae ac per tot editiones
vitiose propagatae, apte emendarentur. Va-
rias lectiones graviores et verba spuria (quae
facile d1scerni possunt), praeeunte editore
librorum de civitate Dei, uncis inclusi3 no-
tae vero criticae, quas hac occasione col-
legi, fortasse alio tempore in lucem prodi-
bunt, Summaria antiquiora operi praemis-
sa aut emendavi aut nova addidi. Denique
omnis opera data est, ut textus recognitus
quam rectissime typis exscriptus legeretur.


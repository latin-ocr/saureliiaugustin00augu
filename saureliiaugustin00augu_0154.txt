128 AURELII AUGUSTINI

peribus accipiantur personae divitum, aut prae igno-
bilibus nobiles3 quando potius infirma mundi elegisti,
ut confunderes fortia ,· et ignobilia huius mundi elegisti
et contemtibilia, et ea qaae non sant tamquam sint, ut
ea quae sant evacuares.- et tamen idem ipse minimus
apostolorum tuorum, per cuius linguam tua ista ver-
ba sonuisti (lCor. l, 27. s.), cum Paulus proconsul
per eius militiam debellata superbia sub lene iugum
Christi tui missus esset, regis magni provincialis
effectus, ipse quoque ex priore Saulo Paulus vocari
amavit, ob tam magnae insigne victoriae. Plus enim
hostis vincitur in eo, quem plus tenet, et de quo plu-
res tenet: plus autem superbos tenet nomine nobili-
tatis, et de his plures nomine auctoritatis. Quanto
igitur gratius cogitabatur [cogebatur] Victorini pe-
ctus, quod tamquam inexpugnabile receptaculum
diabolus obtinuerat, et Victorini lingua, quo telo
grandi et acuto multos peremerat: tanto abundan-
tius exsultare oportuit filios tuos, quia rex noster ad-
ligavit fortem, et videbant vasa eius erepta mundari,
et aptari in honorem tuum, et fieri utilia Domino ad
omne opus bonum.

C. V. Sed ubi mihi homo tuus Simplicianus de
Victorino ista narravit, exarsi ad imitandum. Ad hoc
enim et ille narraverat. Postea quam vero et illud
addidit,¹ quod Imperatoris Iuliani temporibus lege
data prohibiti sunt Christiani docere literaturam et
oratoriam, quam legem ille amplexus loquacem scho-
lam deserere maluit, quam verbum tuum, quo linguas
infantium facis disertas: non mihi fortior quam fe-
licior visus est, quia invenit occasionem vacandi tibi.
Cui rei ego suspirabam ligatus, non ferro alieno, sed
mea ferrea voluntate. Velle meum tenebat inimicus,
et inde mihi catenam fecerat et constrinxerat me.
Quippe ex voluntate perversa facta est libi-
do3 et dum servitur libidini, facta est con-
suetud03 et dum consuetudini non resistitur,


CONFESSIONUM LIBER Vll. 121

Iesum Christum Dominum nostrum, quem genuisti
coaeternum, et creasti in principio viarum tuarum?
ln quo princeps huius mundi non invenit quidquam
morte dignum, et occidit eum. Et evacuatum est
chirographum, quod erat contrarium nobis. (Col. 2,
14.) Hoc illae literae non habent. Non habent illae
paginae vultum pietatis huius: lacrimas confessionis,
sacrificium tuum, spiritum contribulatum, cor con-
tritum et humiliatum, populi salutem, sponsam, ci-
vitatem, arrham Spiritus sancti, poculum pretii no-
stri. Nemo ibi cantat: Nonne Deo subdita erit anima
mea? Ab ipso enim salutare meum. Etenim ipse Deus
meus et salutaris meus, susceptor meus,· non movebor
amplius. (Ps. 61, 2. 3. secundum LXX.) Nemo ibi au-
dit vocantem: Venite ad me, qui laboratis. (Matth.l]‚
28.) Dedignantur ab eo discere, quoniam mitis est et
humilis corde. Abscondisti enim haec a sapientibus
et prudentibus, et revelasti ea parvulis. Et aliud
est, de silvestri cacumine videre patriam pa-
cis, et iter ad eam non invenire, et frustra co-
nari per invia, circum obsidentibus et insidiantibus
fugitivis desertoribus cum principe suo leone et dra-
cone: et aliud, tenere viam illuc ducentem cu-
ra coelestis imperatoris munitam, ubi non la-
trocinantur, qui coelestem militiam deseruerunt3 vi-
tant enim eam, sicut supplicium. Haec mihi invisce-
rabantur miris modis, cum minimum apostolorum
tuorum legerem, et consideraveram opera tua et
expaveram.

LIB E R VIII.

C. Ι. Deus meus, recorder in gratiarum actione
tibi, et confitear misericordias tuas super me. Per-
fundanturossa mea dilectione tua, et dicant: Domine,


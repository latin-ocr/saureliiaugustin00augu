CONFESSIONUM LIBER X. 173

etiam similitudines rerum, vel expertarum, vel ex
eis quas expertus sum creditarum alias atque alias,
et ipse contexo praeteritis, atque ex his etiam futu-
ras actiones, et eventa, et spes3 et haec omnia rur-
sus quasi praesentia meditor. Faciam hoc aut illud:
dico apud me, in ipso ingenti sinu animi mei pleno
tot et tantarum rerum imaginibus: Et hoc aut illud
sequetur. O si esset hoc aut illud! Avertat Deus
hoc aut illud! Dico apud me ista: et cum dico, prae-
sto sunt imagines omnium, quae dico, ex eodem the-
sauro memoriae,nec omnino aliquid eorum dicerem,
si defuissent. Magna ista vis est memoriae, magna
nimis, Deus meus, penetrale amplum et infinitum.
Quis ad fundum eius pervenit? Et vis est haec animi
mei atque ad meam naturam pertinet, nec ego ipse
capio totum, quod sum. Ergo animus ad habendum
se ipsum angustus est. Et ubi sit, quod sui non ca-
pit& Numquid extra ipsum ac nonin ipsoC‘ Quomodo
ergo non capit? Multa mihi super hoc oboritur ad-
mirati03 stupor adprehendit 1110. Et eunt homines
admirari alta montium, et ingentes fluctus maris, et
latissimos lapsus fluminum, et oceani ambitum, et
gyros siderum, et relinquunt se ipsos, nec mirantur,
quod haec omnia cum dicerem, non ea videbam ocu-
lis: nec tamen dicerem, nisi montes et fluctus et flu-
mina et sidera, quae vidi, et oceanum, quem credidi,
intus in memoria mea viderem spatiis tam ingentibus,
quasi foris viderem. Nec ea tamen videndo absor-
bui, quando ridi oculis3 nec ipsa sunt apud me, sed
imagines eorum. Et novi quid ex quo sensu corporis
impressum sit mihi.

C. IX. Sed non ca sola gestat immensa ista ca-
pacitas memoriae meae. Hic sunt et illa omnia, quae
de doctrinis liberalibus percepta nondum exciderunt,
quasi remota interiore loco, non 1000; 1100 eorum
imagines, sed res ipsas gero. Nam quid sit literatura,
quid peritia disputandi, quot genera quaestionum,


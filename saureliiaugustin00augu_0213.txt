CONFESSIONUM LIBER X. 187

commutantur haec omnia, tu autem incommutabilis
manes super omnia, et dignatus es habitare in me-
moria mea, ex quo te didici. Et quid quaero, quo lo·
co eius habites, quasi vero loca ibi sint‘i Habitas
certe in ea, quoniam tui memini, ex quo te didici3 et
in ea te invenio, cum recordor te.

C. XXVI. Ubi ergo te inveni, ut discerem te!
Neque enim iam eras in memoria mea, priusquam te
discerem. Ubi ergo inveni te, ut discerem te, nisi
in te supra me'} Et nusquam locus3 et recedimus ‚ et
accedimus ‚ et nusquam locus. Ubique veritas prae-
sides omnibus consulentibus te, simulque respondes
omnibus, etiam diversa consulentibus. Liquide tu
respondes, sed non liquide omnes audiunt. Omnes,
unde volunt, consulunt3 sed non semper, quod vo-
lunt, audiunt. Optimus minister tuus est, qui
non magis intuetur hoc a te audire, quod
ipse voluerit, sed potius hoc velle, quod a te
audierit.

C. XXVII. Sero te amavi, pulchritudo tam anti-
qua et tam nova, sero te amavi. Et ecce intus eras,
et ego foris ‚ et ibi te quaerebam3 et in ista formosa,
quac fecisti, deformis irruebam. Mecum eras, et te-
cum non eram. Ea me tenebant longe a tc, quae, si
in te non essent, non essent. Vocasti, et clamasti, et
rupisti surditatem meam. Coruscasti, splenduisti, et
fugasti caecitatem meam. Fragrasti, et duxi spiri·
tum, et anhelo tibi. Gustavi, et esurio, et sitio. Te·
tigisti me, et exarsi in pacem tuam.

C. XXVIII. Cum inhaesero tibi ex omni me, nus-
quam erit mihi dolor et labor3 et viva erit vita mea,
tota plena te. Nunc autem quoniam, quem tu imples,
sublevas eum, quoniam tui plenus non sum, oneri
mihi sum. Contendunt laetitiae meae flendae cum
laetandis moeroribus, et ex qua parte stet victoria,
nescio. Hei mih1, Domine, miserere mei. Conten-
dunt moerores mei mali cum gaudiis bonis, et ex qua


160 AURELII AUGUSTINI

tegeretur. Quando autem ista inanitas plenitudine
bonitatis tuae coeperat in eius corde non esse, ne-
sciebam, et laetabar admirans, quod sic mihi aperuis-
set3 quamquam et in illo sermone nostro ad fene-
stram, cum dixit: „iam quid hic faci03‘⁴ non adpa-
ruit desiderare in patria mori. Audivi etiam postea,
quod iam cum Ostiis essemus, cum quibusdam amicis
meis materna fiducia colloquebatur quodam die de
contemtu vitae huius et bono mortis, ubi ipse non
aderam: illisque stupentibus virtutem feminae, quam
tu dederas ei, quaerentibusque utrum non formidaret
tam longe a sua civitate corpus relinquere: ‚,Nihil,
inquit, longe est Deo, neque timendum est, ne ille
non agnoscat in fine saeculi, unde me resuscitet.“
Ergo die nono aegritudinis suae, quinquagesimo et
sexto anno aetatis suae, trigesimo et tertio aetatis
meae, anima illa religiosa et pia corpore soluta est.
C. XII. Premebam oculos eius, et confluebat in
praecordia mea moestitudo ingens, et transfluebat
in lacrimas, ibidemque oculi mei violento animi im-
perio resorbebant fontem suum usque ad siccitatem,
et in tali luctamine valde male mihi erat. Tum vero
ubi efflavit extremum spiritum, puer Adeodatus ex-
clamavit in planctum, atque ab omnibus nobis coe'r-
citus tacuit. Hoc modo etiam meum quiddam pue·
rile, quod labebatur in fletus, iuvenili voce cordis
coercebatur et tacebat. Neque enim decere arbitra-
bamur, funus illud questibus lacrimosis gemitibusque
celebrare, quia his plerumque solet deplorari quae-
dam miseria morientium, aut quasi omnimoda ex-
stinctio. At illa nec misere moriebatur, nec omnino
moriebatur. Hoc et documentis morum eius, et fide
non ficta, rationibusque certis tenebamus. Quid ergo
erat, quod intus mihi graviter dolebat, nisi ex con-
suetudine simul vivendi dulcissima et carissima re-
pente disrupta vulnus recensit Gratulabar quidem
testimonio eius, quod in ea ipsa ultima aegritudine


246 AURELII AUGUSTINI

nominavit, de qua coelum et terram Deum fecisse
praedixerat, spiritalem scilicet corporalemque crea-
turam. Aliud, qui dicit: terra autem erat invisibilis
et incomposita, et tenebrae erant super abyssum, id
est‚informitas quaedam iam materies erat, unde coe-
lum et terram Deum fecisse scriptura praedixit, to-
tam scilicet corpoream mundi molem, in duas maxi-
mas partes, superiorem atque inferiorem distribu-
tam, cum omnibus, quae in eis sunt, usitatis notisque
creaturis.

C. XXII. Cum enim duabus istis extremis sen-
tentiis resistere quisquam ita tentaverit: „Si non
vultis hanc informitatem materiae coeli et terrae no-
mine adpellatam videri, erat ergo aliquid, quod non
fecerat Deus , unde coelum et terram faceret3 neque
enim scriptura narravit, quod istam materiam Deus
fecerit, nisi [ut] intelligamus, eam coeli et terrae, aut
solius terrae vocabulo significatam, cum diceretur: in
principio fecit Deus coelam et terram, ut id, quod se-
quitur: terra autem erat invisibilis et incomposita,
quamvis informem materiam sic placuerit adpellare,
non tamen intelligamus nisi eam, quam fecit Deus ‚ in
eo, quod praescriptum est: fecit Deus coelum et ter-
ram:“ respondebunt adsertores duarum istarum
sententiarum, quas extremas posuimus, aut illius,
aut illius, cum haec audierint, et dicent: „Informem
quidem istam materiam non negamus a Deo factam,
Deo, a quo sunt omnia bona valde3 quia sicut dici-
mus amplius bonum esse, quod creatum atque forma-
tum est, ita fatemur minus bonum esse, quod factum
est creabile atque formabile, sed tamen bonum: non
autem commemorasse scripturam, quod hanc infor-
mitatem fecerit Deus, sicut alia multa non comme·
moravit‚ ut Cherubim et Seraphim, et quae Aposto-
lus (Col. l, 16.) distincte ait: sedes, dominationes,
principatus, potestates, quae tamen onmia Deum fe-
cisse manifestum est. Aut si in ec, quod dictum


164 AURELII AUGUSTINI

credo iam feceris, quod te r0g03 sed voluntaria oris
mei adpmba, Domine. Namque illa imminente die
resolutionis suae non cogitavit suum corpus sumtuo-
se contegi‚ aut condiri aromatibus, aut monumentum
electum concupivit, aut curavit sepulcrum patrium.
Non istamandavit nobis, sed tantummodo memoriam
sui ad altare tuum fieri desideravit, cui nullius diei
praetermissione servierat, unde sciret dispensari vi·
ctimam sanctam , qua deletum est chirographum,
quod erat contrarium nobis, qua triumphatus est ho-
stis, computans delicta nostra et quaerens quid obii-
ciat, et nihil inveniens in illo, in quo vincimus. Quis
ei refundet innocentem sanguinem& Quis ei restituet
pretium, quo nos emit, ut nos auferat ei‘! Ad cuius
pretii nostri sacramentum ligavit ancilla tua animam
suam vinculo fidei. Nemo a protectione tua disrum-
pat eam. Non se interponat nec vi, nec insidiis leo
et draco. Neque enim respondebit illa nihil se debe-
re, ne convineatur et obtineatur ab adcusatore calli-
do3 sed respondebit, dimissa debita sua ab eo, cui
nemo reddet, quod pro nobis uon debens reddidit.
Sit ergo in pace cum viro, ante quem nulli, et post
quem nulli nupta est, cui servivit, fructum tibi adfe-
rens cum tolerantia, ut eum quoque lucraretur tibi.
Et inspira, Domine meus, Deus meus, inspira servis
tuis, fratribus meis, filiis tuis, dominis meis, quibus
et voce, et corde, et literis servio, ut quotquot haec
legerint, meminerint ad altare tuum Monnicae famulae
tuae, cum Patricio quondam eius coniuge, per quorum
carnem introduxisti me in hanc vitam, quemadmodum
nescio. Meminerint cum adfectu pio parentum meo-
rum in hac luce transitoria, et fratrum meorum sub te
patre in matre catholica, et civium meorum in aeterna
Ierusalem, cui suspirat peregrinatio populi tui ab exi-
tu usque ad reditum,ut quod a me illa poposcit extre-
mum, uberius illi praestetur in multorum orationibus
per confessiones, quam per orationes meas.

α


CONFESSIONUM LIBER XI. 229

tura sunt, sed in ea, quae ante sunt, non distentus,
sed extentus, non secundum distentionem, sed se-
cundum intentionem sequor ad palmam supernae
vocationis, ubi audiam vocem laudis tuae, et con-
templer delectationem tuam, nec veni entem, nec prae-
tereuntem. Nunc vero anni mei in gemitibus. Et tu,
solatium meum, Domine,pater meus, aeternus es. At
ego in tempora dissilui, quorum ordinem nesci03 et tu-
multuosis varietatibus dilaniantur cogitationes meae,
intima viscera animae meae, donec in te confluam pur·
gatus et liquidus igne amoris tui.

C. XXX. Et stabo atque solidabor in te, in for-v
ma mea, veritate tua3 nec patiar quaestiones homi-
num, qui poenali morbo plus sitiunt quam capiunt,
et dicunt: Quid faciebat Deus ante quam faceret
coelum et terramz Aut quid ei venit in mentem, ut
aliquid faceret, cum antea numquam aliquid fecerit!
Da illis, Domine, bene cogitare quid dicant, et inve-
nire, quia non dicitur numquam, ubi non est tempus.
Quod ergo dicitur numquam fecisse, quid aliud dici-‚
tur, nisi nullo tempore fecisse‘3 Videant itaque nul-
lum tempus esse posse sine creatura, et desinant
istam vanitatem loqui. Extendantur etiam in ea
quae ante sunt, et intelligant te ante onmia tempora
aeternum creatorem omnium temporum ‚ neque ulla
tempora tibi esse coaeterna, nec ullam creaturam,
etiam si est aliqua supra tempora.

C. XXXI. Domine Deus meus, quis ille sinus
est alti secreti tui , et quam longe inde me proiece-
runt consequentia delictorum meorum? Sana oculos
meOS‚ et congaudeam luci tuae. Certe si est tam
grandi scientia et praescientia pollens animus, cui
cuncta praeterita et futura ita nota sint, sicut mihi
unum canticum notissimum, nimium mirabilis est
animus iste, atque ad horrorem stupendus: quippe
quem ita non lateat quidquid peractum et quidquid
reliquum saeculorum est, quemadmodum me non la-


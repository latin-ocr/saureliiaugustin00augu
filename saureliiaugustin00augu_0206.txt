180 AURELII AUGUSTINI

lis et inexplicabilis, etiam ipsam oblivionem memi-
nisse me, certus sum, quia id quod meminerimus
obruitur.

C. XVII. Magna vis est memoriae, nescio quid
horrendum, Deus meus, profunda et infinita multi-
plicitas3 et hoc animus est, et hoc ego ipse sum.
Quid ergo sum, Deus meusC‘ Quae natura sum‘} Va-
ria, multimoda vita, et immensa vehementer. Ecce
in memoriae meae campis, et antris, et cavernis in-
numerabilibus atque innumerabiliter plenis innume-
rabilium rerum generibus, sive per imagines, sicut
omnium corporum3 sive per praesentiam, sicut ar-
tium3 sive per nescio quas notiones vel notationes,
sicut adfectionum animi, quas et cum animus non
patitur, memoria tenet, cum in animo sit, quidquid
est in memoria: per haec omnia discurro et volito
hac atque illac; penetro etiam quantum possum, et
finis nusquam. Tanta vis est memoriae , tanta vitae
vis est in homine vivente mortaliter! Quid igitur
agam, tu vera mea vita, Deus meus‘.t 'Transibo et
banc vim meam, quae memoria vocatur, transibo
eam, ut pertendam ad te, dulce lumen. Quid dicis
mihiz Ecce ego adscendens per animum meum ad te,
qui desuper mihi manes, transibo et istam vim meam,
quae memoria vocatur, volens te adtingere, unde ad-
tingi potes, et inhaerere tibi, unde inhaereri tibi pot-
est. Habent enim memoriam et pecora et aves3
alioquin non cubilia nidosve repeterent, non alia
inulta, quibus adsuescunt3 neque enim et adsuescere
valerent ullis rebus, nisi per memoriam. Transibo
ergo et memoriam, ut adtingam eum, qui separavit
me a quadrupedibus, et volatilibus coeli sapientiorem
me fecit. Transibo et memoriam. Et ubi te inve-
niam, vere bona et secura suavitas? Et ubi te inve-
niamCt

C. XVIII. Si praeter memoriammeam te inve-
nio, immemor tui sum. Et quomodo iam inveniam


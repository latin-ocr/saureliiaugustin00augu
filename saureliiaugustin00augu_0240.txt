214 AURELII AUGUSTINI

cor hominis, ut stet et videat, quo modo stans dictet
futura et praeterita tempora, nec futura nec praeter-
ita aeternitasZ Numquid manus mea valet hoc, aut
manus oris mei per loquelas agit tam grandem rem‘ss

C. XII. Ecce respondeo dicenti: quid faciebat
Deus, ante quam faceret coelum et terram} Respon-
deo non illud, quod quidam respondisse perhibetur
ioculariter eludens quaestionis violentiam: ‚,Alta‚
inquit, scrutantibus gehennas parabat.“ Aliud est
videre, aliud ridere. Haec non respondeo. Liben-
tius enim responderim: nescio quod nesci03 quam
illud, unde irridetur, qui alta interrogavit, et lauda-
tur, qui falsa respondit. Sed dico te, Deus noster,
omnis creaturae creatorem3 et si coeli et terrae
nomine omnis creatura intelligitur, audenter dico:
Ante quam faceret Deus coelum et terram, non facie-
bat aliquid; si enim faciebat, quid nisi creaturam fa·
ciebat& Et utinam sic sciam, quidquid utiliter scire
cupio, quemadmodum sci0, quod nulla fiebat creatu-
ra, ante quam fleret ulla creatura!

C. XIII. At si cuiusquam volatilis sensus vagatur
per imagines retro temporum, et te, Deum omnipo-
tentem et omnicreantem et omnitenentem, coeli et
terrae artificem, ab opere tanto, ante quam id face-
res, per innumerabilia saecula cessasse miratur3 evi-
gilet atque adtendat, quia falsa miratur. Nam unde
poterant innumerabilia saecula praeterire, quae ipse
non feceras, cum sis omnium saeculorum auctor et
conditorit Aut quae tempora fuissent, quae abs te
condita non essent? Aut quo modo praeterirent, si
numquam fuissent? Cum ergo sis operator omnium
temporum, si fuit aliquod tempus, ante quam faceres
coelum et terram, cur dicitur, quod ab opere cessa-
bas? Id ipsum enim tempus tu feceras, nec praeterire
potuerunt tempora ante quam faceres tempora. Si
autem ante eoelum et terram nullum erat tempus, cur
quaeritur, quid tunc faciebas& Non enim erat tunc,


192 AURELII AUGUSTINI

tuam bonam esse, nihilque abiiciendztm, quod cum gra-
tiarum actione percipitur (l Tim. 4, 4.); et quia esca
nos non commendat Deo (l Cor. 8, 8.); et ut nemo nos
iudicet in cibo, aut in potu (Col. 2, 16.); et, ut qai
manducat, ηοη manducantem non sperum,- et qui uon
manducat, manducantem non iudicet. (Rom. 14, 3.)
Didici haec; gratias tibi, laudestibi, Deo meo, ma-
gistro meo, pulsatori aurium mearum, illustratori
cordis mei. Eripe me ab omni tentatione. Non ego
immunditiam obsonii timeo, sed immundi-
tiam cupiditatis. Scio‚ Noe omne carnis genus,
quod cibo esset usui, manducare permissum3 Eliam
cibo carnis refectum3 Iohannem, mirabili abstinentia
praeditum, animalibus, hoc est, locustis in escam
cedentibus non fuisse pollutum. Et scio, Esau len-
ticulae concupiscentia deceptum3 et David propter
aquae desiderium a se ipso reprehensum3 et regem
nostrum non de carne, sed de pane esse tentatum.
Ideoque et populus in eremo, non quia carnes deside-
ravit, sed quia escae desiderio adversus Dominum
murmuravit, me uit improbari. In his ergo tentatio-
nibus positus certo quotidie adversus concupiscen-
tiam manducandi et bibendi. Non enim est, quod
semel praecidere, et ulterius non adtingere decer-
nam, sicut de concubitu potui. ltaque freni guttu-
ris temperata relaxatione et constrictione tenendi
sunt. Et quis est, Domine, qui non rapiatur aliquan-
tulum extra metas necessitatis? Quisquis est, ma-
gnus est3 magnificet nomen tuum. Ego autem non
sum, quia peccator homo sum. Sed et ego magnifi-
co nomen tuum3 et interpellat te pro peccatis meis
qui vicit saeculum, numerans me inter infirma mem-
bra corporis sui3 quia et imperfectum eins viderunt
oculi tui, etin libro tuo omnes scribentur. (Ps.139‚ 16.)

C. XXXII. De illecebra odorum non satago ni-
mis. Cum absunt, non requiro, cum adsunt, non re-
spuo ‚ paratus etiam eis semper carere. lta mihi vi-


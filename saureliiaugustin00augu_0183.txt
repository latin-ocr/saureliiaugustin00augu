CONFESSIONUM LIBER lx. 157

bat. Nutrierat filios, toties eos parturiens, quoties
a te deviare cernebat. Postremo nobis, Domine,
omnibus, quia ex munere tuo sinis loqui servis tuis,
qui ante dormitionem eius in te iam consociati vive-
bamus, percepta gratia baptismi tui, ita curam gessit,
quasi omnes genuisset, ita servivit, quasi ab omnibus
genita fuisset.

C. X. Impendente autem die, quo ex hac vita
erat exitura, quem diem tu noveras ignorantibus no-
bis, provenerat (ut credo) procurante te occultis tuis
modis, ut ego etipsa soli staremus incumbentes ad
quamdam fenestram, unde hortus intra domum, quae
nos habebat, prospectabatur, illic apud ostia Tiberi-
na, ubi remoti a turbis, post longi itineris laborem,
instaurabamus nos navigationi. Colloquebamur ergo
soli valde dulciter, et praeterita obliviscentes, in ea
quae ante sunt extenti, quaerebamus inter nos apud
praesentem veritatem, quod tu es, qualis futura esset
vita aeterna sanctorum, quam nec oculus vidit, nec
auris audivit, nec in cor hominis adscendit. Sed in-
hiabamus ore cordis in superna fluenta fontis tui,
fontis vitae, qui est apud te, ut inde pro captu nostro
adspersi quoquo modo rem tantam cogitaremus.
Cumque ad eum finem sermo perduceretur, ut carna-
lium sensuum delectatio quantalibet, in quantalibet
luce corporea, prae illius vitae iocunditate non com-
paratione, sedne commemoratione quidem digna vi-
deretur3 erigentes nos ardentiore adfectu in id ipsum,
perambulavimus gradatim cuncta corporalia, et
ipsum coelum, unde sol et luna et stellae lucent super
terram. Et adhuc adscendebamus interius cogitan-
do et loquendo , et mirando opera tua, et venimus in
mentes nostras, et transcendimus eas, ut adtinge-
remus regionem ubertatis indeficientis, ubi pascis
lsrael in aeternum veritatis pabulo, et ubi vita sapien-
tia est, per quam fiunt onmia ista, et quae fuerunt, et
quae futura suntÍ¾ et ipsa non fit, sed sic est ut fuit,


50 AURELII AUGUSTINI

tus res amara est, et prae fastidio rerum, quibus prius
fruebamur, et tunc dum ab eis abhorremus, delectatss

C. Vl. Quid autem ista loquor? Non enim tem-
pus quaerendi nunc est, sed confitendi tibi. Miser
eram, et miser est omnis animus vinctus ami-
citia rerum mortalium, et dilaniatur, cum
eas amittit, et tunc sentit miseriam, qua mi-
ser est et antequam amittat eas. Sic ego eram
illo tempore, et flebam amarissime, et requiescebam
in amaritudine. Ita miser eram, et habebam cario-
rem illo amico meo vitam ipsam miseram. Nam
quamvis eam mutare vellem , nollem tamen amittere
magis quam illum. Et nescio , an vellem vel pro illo,
sicut de Oreste et Pylade traditur, si non ringitur,
qui vellent pro invicem, vel simul mori, quia morte
peius eis erat non simul vivere. Sed in me nescio
quis adfectus nimis huic contrarius ortus erat3 et
taedium vivendi eratin me gravissimum et moriendi
metus. Credo, quo magis illum amabam, eo magis
mortem, quae mihi eum abstulerat, tamquam atro—
cissimam inimicam oderam et timebam3 et eam re-
pente consumturam omnes homines putabam, quia
illum potuit. Sic eram omnino, memini. Ecce cor
meum, Deus meus3 ecce intus vide, quia memini, spes
mea, qui me mundas a talium adfectionum immundi-
tia, dirigens oculos meos ad te, et evellens de laqueo
pedes meos. Mirabar enim caeteros mortales vive-
re, quia ille quem quasi non moriturum dilexeram,
mortuus erat, et me magis, quia illi alter eram, vive-
re illo mortuo mirabar. Bene quidam dixit de
amico suo: dimidium animae meae. Nam ego
sensi animam meam et animam illius unam fuisse
animam in duobus corporibus3 etideo mihi horrori
erat vita, quia nolebam dimidius vivere, et ideo forte
mori metuebam, ne totus ille moreretur, quem mul-
tum amaveram. [Cf. Retract. 2, 6.]

C. Vll. Ο dementiam nescientem diligere homi-


CONFESSIONUM LIBER XIII. 273

tuisti, ut sic intretur3 nec magnalia quaerit mirabi-
lium, quibus fiat fides. Neque enim, nisi signa et
prodigia viderit, non credit, cum iam distincta sit
terra fidelis ab aquis maris infidelitate amaris, et
linguae in signo sunt non fidelibus, sed infidelibus.
Nee isto igitur genere volatili, quod verbo tuo produ-
xerunt aquae, opus habet terra, quam fundasti super
aquas. Immitte in eam verbum tuum per nuntios
tuos. Opera enim eorum narramus, sed tu es, qui
operaris in eis, ut operentur animam vivam. Terra
producit eam, quia terra causa est, ut haec agant in
ea, sicut mure fuit eausa, ut agerent reptilia auima-
rum vivarum, et volatilia subfirmamento coeli, quibus
iam terra non indi get3 quamvis piscem manducet le-
vatum de profundo in ea mensa, quam parasti in
conspectu credentium. Ideo enim de profundo le-
vatus est, ut alat aridam. Et aves marina progenies,
sed tamen super terram multiplicantur. Primarum
enim vocum evangelizantium infidelitas hominum
causa exstitit3 sed et fideles exhortantur, et bene-
dicuntur ab eis multipliciter de die in diem. At
vero anima viva de terra sumsit exordium, quia non
prodest iam nisi fidelibus, continere se ab amore hu-
ius saeculi, ut anima eorum tibi vivat, quae mortua
erat in deliciis vivens, deliciis, Domine, mortiferisÍ¾
nam tu puri cordis vitales deliciae. Operen-
tur ergo iam in terra ministri tui, non siout in aquis
infidelitatis adnuntiando et loquendo per miracula
et sacramenta et voces mysticas, ubi intenta sit igno-
rantia, mater admirationis, in timore occultorum
signorum. Talis enim est introitus ad fidem filiis
Adam oblitis tui, dum abscondunt se a faeie tua, et
fiunt abyssus. Sed operentur etiam sicut in arida
discreta a gurgitibus abyssi, et sint forma fidelibus
vivendo coram eis, et excitando ad imitationem.
Sic enim non tantum ad audiendum, sed etiam ad fa-
ciendum audiunt. Quaerite Dominum, et vivet ani-
Auoosr. Coxrzss. S


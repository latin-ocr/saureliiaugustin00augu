248 AURELIqI AUGUSTINI

dant a me omnes, qui ea, quae falsa sunt, se scire ar· ¹
bitrantur. In hoc item altero discedant a me omnes,
qui ea, quae falsa sunt, Moysen dixisse arbitrantur.
Coniungar autem illis, Domine, in te, et delecter
cum eis in te, qui veritate tua pascuntur in latitu-
dine caritatis, et accedamus simul ad verba libri tui,
et quaeramus in eis voluntatem tuam per voluntatem
famuli tui, cuius calamo dispensasti ea.

’ C. XXIV. Sed quis nostrum sic invenit eam in-
ter tam multa vera, quae in illis verbis aliter atque
aliter intellectis occurrunt quaerentibus, ut tam fi·
denter dicat hoc sensisse Moysen, atque hoc in illa
narratione voluisse intelligi, quam fidenter dicit
hoc verum esse, sive ille hoc senserit, sive aliud‘}
Ecce enim, Deus meus, ego servus tuus ‚ qui vovi ti-
bi sacrificium confessionis in his literis, et oro, ut ex
misericordia tua reddam tibi vota mea. Ecce ego
quam fidenter dico, in tuo Verbo incommutabili
omnia te fecisse, invisibilia et visibilia, numquid tam
fidenter dico ‚ non aliud, quam hoc adtendisse Moy-
sen, cum scriberet: in principiofecit Deus coelam et
terram ; quia non sicut in tua veritate hoc certum
video, ita in eius mente video id eum cogitasse, cum
haec scriberetit Potuit enim cogitare inipso faciendi
exordio cum diceret: in principi& potuit et coelum
et terram hoc loco nullam iam formatam perfectam-
que naturam, sive spiritalem sive corporalem, sed
utramque inchoatam et adhuc informem velle intelli-
gi. Video quippe vere potuisse dici, quidquid ho·
rum diceretur, sed quid horum in his verbis ille co- ·
gitaverit, non ita video; quamvis sive aliquid horum,
sive aliquid aliud, quod a me commemoratum non
est, tantus vir ille mente conspexerit, cum haec verba
promeret, verum eum vidisse, apteque id enuntiasse
non dubitem. ’

C. XXV. Nemo mihi iam molestus sit dicendo
mihi: non hoc sensit Moyses, quod tu dicis, sed hoc


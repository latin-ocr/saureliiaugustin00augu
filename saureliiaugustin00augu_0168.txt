142 AURELII AUGUSTINI

sem. Ostendi3 et adtendit etiam ultra, quam ego
legeram, et ignorabam, quid sequeretur. Sequeba-
tur vero: Infirmam autem infide recipite. (Rom. 14,l.)
Quod ille ad se retulit, mihique aperuit. Sed tali
admonitione firmatus est3 placitoque ac proposito
bono, et congruentissimo suis moribus, quibus a me
in melius iam olim valde longeque distabat, sine ulla
turbulenta cunctatione coniunctus est. Inde ad ma-
trem ingredimur. Indicamus: gaudet. Narramus,
quemadmodum gestum sit: exsultat et triumphat3 et
benedicebat tibi, qui potens es ultra quam petimus
aut intelligimus facere, quia tanto amplius sibi a te
concessum de me videbat, quam petere solebat mise-
rabilibus flebilibusque gemitibus. Convertisti enim
me ad te, ut nec uxorem quaererem, nec aliquam
spem saeculi huius, stans in ea regula fidei, in qua me
ante tot annos ei revelaveras. [Cf. 3, 11.] Et conver-
tisti luctum eius in gaudium multo uberius quam vo-
luerat, et multo carius atque castius, quam de nepoti-
bus carnis meae requirebat.

LIBER IX.

C. Ι. O Domine, ego servus tems, ego servus tuus,
etfilizts ancillae mae,- disrupisti vincula mea, tibi sacri-
ficabo sacrificium laudis. (Ps. 115, 7.8.) Laudet te cor
meam, et lingua mea, et omnia ossa mea dicant.- Domi-
ne, qais similis tibi? Dicant, et responde mihi; et dic
animae meae: Salus tua ego sum. (Ps. 35, 3. 10.) Quis
ego et qualis egoss Quid non mali aut facta mea, aut si
non facta, dicta mea, aut sinon dicta, voluntas mea
fuit‘} Tu autem, Domine, bonus et misericors,et dex-
tera tua respiciens profunditatem mortis meae, et a
fundo cordis mei exhauriens abyssum corruptioniS.
Et hoc erat totum: nolle quod volebam, et velle quod


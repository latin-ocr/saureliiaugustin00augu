CONFESSIONUM LIBER Vll. 103

opinarentur tuam potius substantiam male pati, quam
suam male facere. Et intendebam, ut cernerem,
quod audiebam ‚liberum volunta is arbitrium causam
esse, ut male faceremus, et r tum iudicium tuum,
ut pateremur, et eam liquidam cernere non valebam.
ltaque aciem mentis de profundo educere conatus,
mergebar iterum, et saepe conatus, mergebar iterum
atque iterum. Sublevabat enim me in lucem tuam,
quod tam me sciebam habere voluntatem, quam me
vivere. Itaque cum aliquid vellem autnollcm, non
alium quam me velle ac nolle certissimus eram, et
ibi esse causam peceati mei, iam iamque animadver-
tebam. Quod autem invitus facerem, pati me potius
quam facere videbam, et id non culpam, sed poenam
esse iudicabam, qua me non iniuste plecti, te iustum
cogitans, cito fatebar. Sed rursus dicebam: quis fecit
me‘} nonne Deus meus, non tantum bonus, sed ipsum
bonum? Unde igitur mihi male velle et bene nolle,
ut esset cur iuste poenas lueremit Quis in me hoc
posuit, et insevit mihi plantarium amaritudinis, cum
totus fierem a dulcissimo Deo meo‘.l Si diabolus au-
ctor, unde ipse diabolus? Quod si et ipse perversa
voluntate ex bono angelo diabolus factus est, unde et
in ipso voluntas mala, qua diabolus fieret, quando to-
tus angelus a conditore optimo factus esset bonusit
His cogitationibus deprimebar iterum et suffocabar.
Sed non usque ad illum infernum subducebar erroris,
ubi nemo confitetur tibi, dum tu potius mala pati,
quam homo facere putatur.

C. IV. Sic enim nitebar caetera invenire, ut iam
inveneram melius esse incorruptibile, quam corrupti-
bile, et ideo te, quidquid esses, esse incorruptibilem
confitebar. Neque enim ulla anima umquam
potuit poteritve cogitare aliquid, quod sit
te melius, qui summum et optimum bonum
es. Cum autem verissime atque certissime incor-
ruptibile corruptibili praeponatur, sicut iam ego


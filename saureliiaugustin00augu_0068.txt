42 AURELII AUGUSTINI

ctando: quae particulae summi et veri Dei ligatae
fuissent in 1110 pomo, nisi electi sancti dente ac ven-
tre solverentur. Et credidi miser, mag-is esse mise-
ricordiam praestandam fructibus terrae, quam homi-
nibus, propter quos nascerentur. Si quis enim esuri-
ens peteret qui Manichaeus non esset, quasi capitali
supplicio damnanda buccella videretur, si ei daretur.

C. XI. Et misisti manum tuam ex alto, et de hac
profunda caligine eruisti animam meam, cum pro
me fleret ad te mater mea, fidelis tua, amplius quam
flent matres corporea funera. Videbat enim illa
mortem meam ex fide et spiritu, quem habebat ex te,
et exaudisti eam, Domine. Exaudisti eam, nec de-
spexisti lacrimas eius, cum profluentes rigarent ter-
ram sub oculis eius, in omni loco orationis eius, et
exaudisti eam. Nam unde illud somnium, quo eam
consolatus es, ut vivere me concederet et habere se-
cum eamdem mensam in domo , quod nolle coeperat
aversans et detestans blasphemias erroris mei? Vidit
enim stantem se in quadam regula lignea, et adve-
nientem ad se iuvenem splendidum, hilarem atque
adridentem sibi, cum illa esset moerens et moerore
confecta: qui cum causas quaesisset ab ea moesti-
tiae suae quotidianarumque lacrimarum (docendi ut
adsolet, non discendi gratia), atque illa respondis-
set, perditionem meam se plangere3 iussisse illum,
quo secura esset, atque admonuisse, ut adtenderet
et videret, ubi esset illa, ibi esse et me. Quod illa
ubi adtendit, vidit me iuxta se in eadem regula stan-
tem. Unde hoc, nisi quia erant aures tuae ad cor
eius? Ο tu bone omnipotens, qui sic curas
unumquemque nostrum tamquam solum cu
reS‚ et sic omnes tamquam singulos. Unde
illud etiam, quod cum mihi narrasset ipsum visum,
et ego ad id trahere conarer, ut illa se potius non
desperaret futuram esse, quod eram3 continuo sine
aliqua haesitatione: non, inquit, non enim mihi


PRAEFATIO.

Quum Carolus Christianus Tauchnitius‚ in
literarum divinarum humanarumque studiis
adiuvandis vestigia patris persecutus,editioni
Augustini de civitate Dei librorum ante hoc
decennium proditae et a viris doctis benevole
exceptae, eiusdem scriptoris Confessionum
editionem typis perpetuis expressam addere
constituisset, quae et modico pretio parabilis
et in meliorem usum forma esset minori, eius
curandae negotium ad me detulit. Quo sus-
cepto et accuratius considerato, mox intel-
lexi, nullam adhuc exstitisse editionem, quae
in textu curando et exscribendo novae uni·
cum posset esse exemplar. Benedictinorum
enim editio, quam sequi solent recentiores,
non solum sat multis mendis typographicis
laborat, sed textus etiam genuinus hic illic
coniecturis spuriisque verbis adiectis, uti ex
notis criticis videre licet, contra aperta li-
brorum manu scriptorum testimonia mutatus
est. Itaque ad fontes primarios, quantum
fieri potuit, redeundum esse censui, et pri—


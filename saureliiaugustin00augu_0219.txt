CONFESSIONUM LIBER X. 193

deor: fortasse fallor. Sunt enim et istae plangendae
tenebrae, in quibus me latet facultas mea, quae in me
est, ut animus meus de viribus suis ipse se interro-
gans, non facile sibi credendum existimet, quia et
quod inest, plerumque occultum est, nisi experientia
manifestetur. Et‘nemo securus esse debet in
ista vita, quae tota tentatio nominatur:
utrum qui fieri potuit ex deteriore melior, non fiat
etiam cx meliore deterior. Una speS, una fiducia,
una firma promissio, misericordia tua.

C. XXXIII. Voluptates aurium tenacius me im-
plicaverant et subiugaverant3 sed resolvisti, et libe-
rasti me. Nunc in sonis, quos animant eloquia tua,
cum suavi et artificiosa voce cantantur, fateor, ali-
quantulum adquiesco, non quidem ut haeream, sed ut
surgam, cum volo. At tamen cum ipsis sententiis,
quibus vivunt, ut admittantur ad me, quaerunt in cor-
de meo nonnullius dignitatis locum, et vix eis prae-
beo congruentem. Aliquando enim plus mihi videor
honoris eis tribuere quam decet, dum ipsis sanctis
dictis religiosius et ardentius sentio moveri animos
nostros in flammam pietatis, cum ita cantantur, quam
si non ita cantarentur3 et omnes adfectus spiritus
nostri pro sui diversitate habere proprios modos in
voce atque cantu, quorum nescio qua occulta familia-
ritate excitentur. Sed delectatio carnis meae, cui
mentem snervandam non oportet dari, saepe me fal-
lit, dum rationem sensus non ita comitatur, ut patien—
ter sit posteri0r3 sed tantum quia propter illam me-
ruit admitti, etiam praecurrere ac ducere conatur.
Ita in his pecco non sentiens3 sed postea sentio. Ali-
quando autem hanc ipsam fallaciam immoderatius
cavens erro nimia severitate3 sed valde interdum, ut
melos omne cantilenarum suavium, quibus Davidi-
cum psalterium frequentatur, ab auribus meis remo-
veri velim, atque ipsius ecclesiae, tutiusque mihi vi-
detur, quod de Alexandrino episcopo Athanasio sae-

AUGUST. Conrnss. N


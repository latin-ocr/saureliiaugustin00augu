CONFESSIONUM LIBER l. ΕΞ

misero non miserante 56 ipsum, et flente Didonis
mortem, quae fiebat amando Aeneam, non flente au-
tem mortem suam, quae fiebat non amando te ,Deus‚
lumen cordis mei, et panis oris intus animae meae,
et virtus maritans mentem meam et sinum cogitatio-
nis meaett Non te amabam, et fornicabar abs te, et
fornicanti sonabat undique: euge, euge. Amicitia
enim mundi huius fornicatio est abs te (Jac. 4, 4.); et
euge, euge dicitur, ut pudeat, si non ita homo sit. Et
haec non flebam, sed flebam Didonem exstinctam,
ferroque extrema secutam, sequens ipse extrema
condita tua, relicto te, et terra iens in terram3 et si
prohiberer ea legere, dolerem, quia non legerem
quod dolerem. Talis dementia honestiores et ube-
riores literae putantur, quam illae, quibus legere et
scribere didici. Sed nunc in anima mea clamet Deus
meuS, et veritas tua dicat mihi: non est ita, non est
ita3 melior est prorsus doctrina illa prior. Nam ecce
paratior sum oblivisci errores Aeneae, atque omnia
eiusmodi, quam scribere et legere. At enim vela
pendent liminibus grammaticarum scholarum, sed
non illa magis honorem secreti‚quam tegumentum
erroris significant. Non clament adversus me, quos
jamnon timeo, dum confiteor tibi, quae vult anima
mea, Deus meus ‚ et adquiesco in reprehensione ma-
larum viarum mearum, ut diligam bonas vias tuas.
Non clament adversum me venditores grammaticae
vel emtores3 quia si proponam eis interrogans, utrum
verum sit, quod Aeneam aliquando Carthaginem
venisse poeta dicit: indoctiores 56 nescire respon-
debunt, doctiores autem etiam negabunt verum esse.
At si quaeram, quibus literis scribatur Aeneae nomen,
omnes mihi, qui haec didicerunt, verum responde-
bunt, secundum id pactum et placitum, quo inter 56
homines ista signa firmarunt. Item si quaeram, quid
horum maiore vitae huius incommodo quisque oblivi-
scatur, legere et scribere, an poetica illa figmenta·


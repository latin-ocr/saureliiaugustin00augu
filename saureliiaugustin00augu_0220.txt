194 AURELII AUGUSTINI

pe mihi dictum commemini, qui tam modico flexu
vocis faciebat sonare lectorem psalmi, ut pronun-
tianti vicinior esset quam canenti. Verum tamen
cum reminiscor lacrimas meas, quas fudi ad cantus
ecclesiae tuae in primordiis recuperatae fidei meae,
et nunc ipso quod moveor non cantu, sed rebus, quae
cantantur, cum liquida voce et convenientissima mo-
dulatione cantantur, magnam instituti huius utilita-
tem rursus agnosco. Ita fluctuo inter periculum vo-
luptatis et experimentum salubritatis3 magisque ad-
ducor, non quidem irretractabilem sententiam profe-
rens, cantandi consuetudinem adprobare in ecclesia,
ut per oblectamenta aurium infirmior animus in ad·
fectum pietatis adsurgat: tamen cum mihi accidit, ut
me amplius cantus, quam res, quae canitur, moveat,
poenaliter me peccare confiteor, et tunc mallem non
audire cantantem. Ecce ubi sum. Flete mecum, et
pro me flete, qui aliquid boni vobiscum intus ag·iti8‚
unde facta procedunt. Nam quinon agitis, non vos
haec movent. Tu autem, Domine Deus meus, exau-
di, respice, et vide, et miserere, et sana me, in cuius
oculis mihi quaestio factus sum, et ipse est languor
meus.

C. XXXIV. Restat voluptas oculorum istorum
carnis meae, de qna loquar confessiones, quas au-
diant aures templi tui, aures fraternae ac piae, ut
concludamus tentationes concupiscentiae carnis,
quae me adhuc pulsant ingemiscentem, et habitacu-
lum meum, quod de coelo est, superindui cupientem.
Pulchras formas et varias, nitidos et amoenos colores
amant oculi. Non teneant liaeo animam meam; te-
neat eam Deus, qui fecit haec, bona quidem valde3
sed ipse cst bonum meum, non haec. Et tangunt
me vigilantem totis diebus ‚ nec requies ab eis (latur
mihi, sicut datur a vocibus canoris aliquando ab
omnibus in silentio. Ipsa enim regina colorum lux
ista, perfundens cuncta, quae cernimus, ubi ubi per


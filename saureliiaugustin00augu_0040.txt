14 AURELH AUGUSTINI

quis non videat, quid responsurus sit, qui non est
penitus oblitus sui! Peccabam ergo puer, cum illa
inania istis utilioribus amore praeponebam3 vel po-
tius ista oderam, illa amabam. lam vero unum et
unum duo, duo et duo quatuor, odiosa cantio mihi
erat, et dulcissimum spectaculum vanitatis equus
ligneus plenus armatis, et Troiae incendium, atque
ipsius umbra Creusae.

C. XIV. Cur ergo Graecam etiam grammaticam
oderam talia cantantemss Nam et Homerus peritus
texere tales fabellas, ct dulcissime v anus est, et mihi
tamen amarus erat puero. Credo etiam, Graecis
pueris Virgilius ita sit, cum eum sic discere coguntur,
ut ego illum. Videlicet difficultas, difficultas omnino
ediscendae peregrinae linguae, quasi felle adsper-
gebat omnes suavitates Graecas fabulosarum narra-
tionum. Nulla enim verba illa noveram, et saevis
terroribus ac poenis, ut nossem, instabatur mihi ve-
hementer. Nam et Latina aliquando (infans utique)
nulla noveram3 et tamen advertendo didici sine ullo
metu atque cruciatu, inter etiam blandimenta nutri-
cum, et ioca arridentium, et laetitias alludentium.
Didici vero illa sine poenali onere urgentium, cum
me urgeret cor meum ad pa1iend a concepta sua, quae
non possem, nisi aliqua x erba didicissem, non a do
centibus, sed a loquentibus, in quoium et ego auri-
bus palt'uriebam quidquid sentiebam. Hine satis
elucet, maiorem habere vim ad discenda ista liberam
curiositatem, quam meticulosam necessitatem. Sed
illius fluxum haec restringit legibus tuis , Deus, legi-
bus tuis a magistrorum ferulis usque ad tentationes
martyrum, valentibus legibus tuis miscere salubres
amaritudines, revocantes nos ad te a iocunditate pe-
stifera, qua recessimus a te.

C. XV. Exaudi, Domine, deprecationem meam,
ne deficiat anima mea sub disciplina tuaÍ¾ neque defi-
ciam in coufitendo tibi miserationes tuas, quibus


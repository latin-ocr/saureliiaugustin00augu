20 AURELII AUGUSTINI

LIBER II.

C„ 1. Recordari volo transactas foeditates meas,
et carnales corruptiones animae meae3 non quod eas
amem, sed ut amem te, Deus meus. Amore amoris
tui facio istud, recolens vias meas nequissimas in
amaritudine recogitationis meae, ut tu dulcescas
mihi, dulcedo non fallax, dulcedo felix et secura, et
colligens me a dispersione, in qua frustatim discis-
sus sum, dum ab uno te aversus in multa evanui.
Exarsi enim aliquando satiari inferis in adolescentia,
et silvescere ausus sum variis et umbrosis amoribus3
et contabuit species mea, et computrui coram oculis
tuis, placens mihi, et placere cupiens oculis hominum.

C. ll. Et quid erat, quod me delectabat, nisi
amare et amari ’ἰ Sed non tenebatur modus ab animo
usque ad animum, quatenus est luminosus limes
amicitiae3 sed exhalabantur nebulae de limosa con-
cupiscentia carnis et scatebra pubertatis, et obnubi-
labant atque obfuscabant cor meum, ut non discer-
neretur serenitas dilectionis a caligine libidinis.
Utrumque in confuso aestuabat, et rapiebat imbecil-
lam aetatem per abrupta cupiditatum, atque mersabat
gurgite flagitiorum. Invaluerat super me ira tua, et
nesciebam. Obsurdueram stridore catenae morta-
litatis meae , poena superbiae animae meae3 et ibam
longius a te, et sinebas; et iactabar, et effundebar,
et diffluebam , et ebulliebam per fornicationes meas,
et tacebas. Ο tardum gaudium meum! Tacebas tunc,
et ego ibam porro longe a te in plura et plura sterilia
semina dolorum, superba deiectione et inquieta las-
situdine. Quis mihi moderaretur aerumnam meam,
et novissimarum rerum fugaces pulchritudines in
usum verteret, earumque suavitatibus metas praefi


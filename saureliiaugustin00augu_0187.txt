CONFESSIONUM LIBER IX. 161

obsequiis meis interblandiens adpellabat me pium, et
commemorabat grandi dilectionis adfectu, numquam
se audisse ex ore meo iaculatum in se durum aut
contumeliosum sonum. Sed tamen quid tale, Deus
meus, qui fecisti nos, quid comparabile habebat ho-
nor a me delatus illi, et servitus ab illa mihiss Quon-
iam itaque deserebar tam magno eius solatio, sau-
ciabatur anima mea, et quasi dilaniabatur vita, quae
una facta erat ex mea et illius. Cohibito ergo a fletu
illo puero, Psalterium adripuit Evodius, et cantare
coepit psalmum, cui respondebamus omnis domus:
Misericordiam et iudicium cantabo tibi, Domine. (Ps.
101, 1.) Audito autem quid ageretur, convenerunt
multi fratres ac religiosae feminae3 et de more illis,
quorum officium erat, funus curantibus, ego in parte,
ubi decenter poteram, cum eis qui me non deseren-
dum esse censebant, quod erat tempori congruum dis-
putabam, eoque fomento veritatis mitigabam cru-
ciatum tibi notum, illis ignorantibus et intente au-
dientibus, et sine sensu doloris me esse arbitranti-
bus. At ego in auribus tuis, ubi eorum nullus audie-
bat, increpabam mollitiem adfectus mei, et constrin-
gebam fluxum moeroris, cedebatque mihi paululum,
rursusque impetu suo ferebatur non usque ad eruptio-
nem lacrimarum, nec usque ad vultus mutationem3
sed ego sciebam, quid corde premerem. Et quia
mihi vehementer displicebat, tantum in me posse
hacc humana, quae ordine debito et sorte conditionis
nostrae accidere necesse est, alio dolore dolebam
dolorem meum, et duplici tristitia macerabar. Cum
ecce corpus elatum est, imus, redimus sine lacrimis,
Nam neque in eis precibus, quas tibi fudimus, cum
offerretur pro ea sacrificium pretii nostri, iam iuxta
sepulcrum posito cadavere, priusquam deponeretur,
sicut illic fieri solet, nec in eis precibus ego flevi, sed
toto die graviter in occulto moestus eram, et mente
turbata rogabam te ut poteram, quo sanares dolorem
Ancus-r. Coxrnss. L


CONFESSIONUM LIBER lX. 151

et multum potens reformare nostra deformia3 nam
ego in illo puero praeter delictum nihil habebam.
Quod enim enutriebatur anobis in disciplina tua, tu
inspiraveras nobis3 nullus alius: munera tua tibi
confiteor. Est liber noster, qui inscribitur de Magi-
stro: ipse ibi mecum loquitur. [Cf. August. retract.
l, 11.] Tu scis, illius esse sensa omnia, quae inse-
runtur ibi ex persona collocutoris mei, cum esset in
annis sedecim. Multa eius alia mirabiliora expertus
sum. Horrori mihi erat illud ingenium: et quis prae·
ter te talium miraculorum opifex? Cito de terra abs-
tulisti vitam eius, et securior eum recordor, non ti-
mens quidquam pueritiae, nec adolescentiae, nec
omnino homini illi. Sociavimus cum coaevum nobis
in gratia tua, educandum in disciplina tua; et bapti-
zati sumus et fugit a nobis sollicitudo vitae praeter-
itae. Nec satiabar illis diebus dulcedine mirabili,
considerare altitudinem consilii tui super salutem
generis humani. Quantum flevi in hymnis et canticis
tuis. suave sonantis ecclesiae tuae vocibus commotus
acriter! Voces illae influebant auribus meis, et eli-
quabatur veritas tua in cor meum ‚ et exaestuabat in·
de adfectus pietatis3 et currebant lacrimae, et bene
mihi erat cum eis.

C. Vll. Non longe coeperat Mediolanensis ec-
clesia genus hoc consolationis et exhortationis cele-
brare, magno studio fratrum concinentium vocibus et
cordibus. Nimirum annus erat, aut non multo am-
plius, cum lustina, Valentiniani regis pueri mater,
hominem tuum Ambrosium persequeretur haeresis
suae causa , qua fuerat seducta ab Arianis. Excuba-
bat pia plebs in ecclesia, mori parata cum episcopo
suo, servo tu0. Ibi mater mea, ancilla tua, sollicitu-
dinis et vigiliarum primas tenens, orationibus vive-
bat. Nos adhuc frigidi a calore spiritus tui, excita-
bamur tamen civitate adtonita atque turbata. Tunc
hymni et psalmi ut canerentur, secundum morem Ori-


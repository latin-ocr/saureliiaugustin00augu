CONFESSIONUM LIBER XII. 231

est haec terra, quam porto, tu fecisti. Sed ubi est
coelum coeli, Domine, de quo audivimus in voce
Psalmi (115, 16.): coelum coeli Domino; terram au-
tem deditfiliis leontinum? Ubi est coelum, quod non
cernimus, cui terra est hoc omne, quod cernimus?
Hoc enim totum corporeum, non ubique totum, ita
accepit speciem pulchram in novissimis, cuius fundus
est terra nostra3 sed ad illud coelum coeli etiam ter-
rae nostrae coelum terra est. Et hoo utrumque ma-
gnum corpus non absurde terra est ad illud nescio
quale coelum, quod Domino est, non filiis hominum.

C.111. Et nimirum haec terra erat invisibilis et
incomposita (Gen. l, 2.), et nescio quae profunditas
abyssi, super quam non erat lux, quia nulla species
erat illi. Unde iussisti, ut scriberetur, quod tenebrae
erant super abyssum; quid aliud, quam lueis absentia?
Ubi enim lux esset, si esset, nisi super esset eminen-
do et mustrando'e Ubi ergo lux nondum erat, quid
erat adesse tenebras, nisi abesse lucemit Super ita-
que erant tenebrae, quia lux super aberat, sicut sonus
ubi non est, silentium est. Et quid est esse ibi silen-
tium, nisi sonum ibi non esse'} Nonne tu, Domine,
docuisti hanc animam, quae tibi confitetur'! Nonne
tu, Domine, docuisti me, quod priusquam istam in-
formem materiam formares atque distingueres, non
erat aliquid, non color, non figura, non corpus, non
spiritus! hon tamen omnino nihi13 erat quaedam in-
formitas sine ulla specie.

C. IV. Quid ergo vocaretur, quod etiam sensu
tardioribus utcumque insinuaretur, nisi usitato ali-
quo vocabulo& Quid autem in omnibus mundi parti-
bus reperiri potest propinquius informitati omnimo-
dae, quam terra et abyssus? Minus enim speciosa
sunt pro suo gradu infimo, quam caetera superiora
perlucida et luculenta onmia. Cur ergo non acci-
piam informitatem materiae, quam sine specie fece-
ras, unde speciosum mundum faceres, ita commode


CONFESSIONUM LIBER XIII. 285

num est, non ipsi, sed Deus videt, quia bonum est.
Aliud ergo est, ut putet quisque malum esse, quod
bonum est, quales supra dieti sunt. Aliud, ut quod
bonum est, videat homo, quia bonum est3 sicut mul-
tis tua creatura placet, quia bona est, quibus tamen
non tu places in ea, unde frui magis ipsa quam te vo·
lunt. Aliud autem, ut, cum aliquid videt homo, quia
bonum est, Deus in illo videat, quia bonum est, ut
scilicet ille ametur in eo, quod fecit, qui non amare-
tur, nisi per Spiritum sanctum, quem dedit3 quoniam
caritas Dei diffusa est in cordibus nostris per Spiri-
tum sanctum, qui datus est nobis, per quem videmus,
quia bonum est, quidquid aliquo modo est. Ab illo
enim est, quinon aliquo modo est, sed quod est, est.

C. XXXII. Gratias tibi, Domine. Videmus coe-
lum et terram, sive corporahm partem superiorem
atque inferiorem, sive spiritalem corporalemque
creaturam3 atque in ornatu harum partium, quibus
constat vel universa mundi moles, vel universa omni-
no creatura, videmus lucem factam divisamque a
tenebris. Videmus firmamentum coeli, sive inter
spiritales aquas superiores et corporales inferiores
primarium corpus mundi [cf. Aug. retract. 2, 6.]; si-
ve hoc spatium aeris, quia et hoc vocatur coelum,
per quod vagantur volatilia coeli, inter aquas, quae
vaporaliter eis superferuntur, et serenis etiam nocti-
bus rorant, et has, quae in terris-graves fluitant.
Videmus congregatarum aquarum speciem per cam-
pos maris3 et aridam terram rel nudatam vel forma-
tam, ut esset visibilis et composita, herbarumque at-
que arborum materiem. Videmus luminaria fulgere
desuper, solem sufficere diei, lunam et stellas conso-
lari noctem, atque his omnibus notari et significari
tempora. Videmus humidam usquequaque naturam,
piscibus et belluis et alitibus fecundatum, quod aeris
corpulentia, quae volatus avium portat, aquarum
exhalatione concrescit. Videmus terrenis animali-


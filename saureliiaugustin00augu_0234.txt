208 AURELII AUGUSTINI

Ecce vox tua gaudium meum, ‘vox tua super adfluem
tiam voluptatum. Da quod amo: amo enim; et hoc
tu dedisti. Ne dona tua deseras, nec herbam tuam
spernas sitientem. Confitear tibi, quidquid invenero
in libris tuis3 et audiam vocem laudis, et te bibam,
et considerem mirabilia de lege tua, ab usque prin-
cipio, in quo fecisti coelum et terram, usque ad re-
gnum tecum perpetuum sanctae civitatis tuae. Do-
mine, miserere mei, et exaudi desiderium meum.
Puto enim quod non sit de terra, non de auro et ar-
gento, et de lapidibus, aut decoris vestibus, aut ho-
noribus et potestatibus, aut voluptatibus carnis, ne-
que de necessariis corpori, et huic vitae peregrina-
tionis nostrae, quae omnia nobis adponuntur quae-
rentibus regnum et iustitiam tuam. Vide, Domine
Deus meus, unde sit desiderium meum. Narrave-
runt mihi iniusti delectationes, sed non sicut lex tua,
Domine. Ecce unde est desiderium meum‘} Vide
pater, adspice, et vide, et adproba; et placeat in con-
spectu misericordiae tuae, invenire me gratiam ante
te, ut aperiantur pulsanti mihi interiora sermonum
tuorum. Obsecro per Dominum nostrum Iesum
Christum filium tuum, virum dexterae tuae, filium
hominis , quem confirmasti tibi mediatorem tuum et
nostrum, per quem nos quaesisti non quaerentes
te, quaesisti autem, ut quaereremus te, Verbum
tuum, per quod fecisti onmia, in quibus et me, uni-
cum tuum, per quem vocasti in adoptionem populum
credentium, in quo et me: per eum te obsecro, qui
sedet ad dexteram tuam, et te interpellat pro nobis,
in quo sunt omnes thesauri sapientiae et scientiae
absconditi. Ipsum [al. ipsos] quaero inlibris tuis.
Moyses de illo scripsit. Hoc ipse ait, hoc veritas
ait. (loh. 5, 46.)

C. 111. Audiam et intelligam‚quomodo in princi—
pio fecisti coelum et terram. Scripsit hoc Moyses;
scripsit et abiit, transivit hinc [a te] ad te. Neque


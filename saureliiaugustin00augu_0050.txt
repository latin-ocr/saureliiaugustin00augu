24 AURELII AUGUSTINI

parens uterque: ille, quia de te prope nihil cogitabat,
de me autem inania3 illa autem, quia non solum nul·
lo detrimento, sed etiam nonnullo adiumento ad te
adipiscendum futura existimabat usitata illa studia
doctrinae. Ita enim conficio, recolens, ut possum,
mores parentum meorum. Relaxabantur etiam mihi
ad ludendum habenae ultra temperamentum severi-
tatis in dissolutionem adfectionum variarum, et in
omnibus erat caligo intercludens mihi, Deus meuS,
serenitatem veritatis tuae3 et prodiebat tamquam ex
adipe iniquitas mea.

C. IV. Furtum certe punit lex tua, Domine, et lex
scripta in cordibus hominum, quam ne ipsa quidem
delet iniquitas. Quis enim fur aequo animo furem
patitur‘ss Nec copiosus adactum inopia. Et ego fur-
tum facere volui et feci, nulla compulsus egestate
nec penuria, sed fastidio iustitiae, et sagina iniquita-
tis. Nam id furatus sum, quod mihi abundabat, et‘
multo melius. Nec ea re volebam frui, quam furto
adpetebam3 sed ipso furto et peccate. Arbor erat
pirus in vicinia vineae nostrae pomis onusta, nec
forma nec sapore illecebrosis. Ad hanc excutiendam
atque asportandam nequissimi adolescentuli perre-
ximus nocte intempesta, quousque ludum de pesti-
lentiae more in areis produxeramus3 et abstulimus
inde onera ingentia, non ad nostras epulas, sed vel
proiicienda porcis , etiamsi aliquid inde comedimus,
dum tamen fieret a nobis, quod eo liberet quo non
liceret. Ecce cor meum, Deus meus, ecce cor meum,
quod miseratus es in imo abyssi. Dicat tibi nunc
ecce cor meum: quid ibi quaerebat, ut essem gratis
malus, et malitiae meae causa nulla esset nisi mali-
tia2 Foeda erat, et amavi eam, amavi perire, amavi
defectum meum3 non illud, ad quod deficiebam, sed
defectum meum ipsum amavi. Turpis anima et dissi-
liens a firmamento tuo in exterminium, non dedecore
aliquid, sed dedecus adpetens!


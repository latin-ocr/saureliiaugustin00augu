CONFESSIONUM LIBER XI. 217

teri futuri. Atque ita si mediorum quemlibet cente-
narii huius numeri annum praesentem posuerimus,
ante illum praeteriti erunt, post illum futuri. Quo
circa centum anni praesentes esse non poterunt. Vi-
de saltem, utrum qui agitur unus ipse sit praesens.
Et eius enim si primus agitur mensis, futuri sunt
caeteri3 si secundus, iam et primus praeteriit, et reÎ‡
liqui nondum sunt. Ergo nec annus, qui agitur, totus
est praesens3 et si non totus est praesens, non est
annus praesens. Duodecim enim menses annus est,
quorum quilibet unus mensis, qui agitur, ipse prae-
sens est, caeteri autem praeteriti aut futuri. Quam-
quam neque mensis, qui agitur, praesens est, sed
unus dies: si primus, futuris caeteris3 si novissimus,
praeteritis caeteris3 si mediorum quilibet,inter prae-
teritos et futuros. Ecce praesens tempus, quod so-
lum inveniebamus longum adpellandum, vix ad unius
diei spatium contractum est. Sed discutiamus etiam
ipsum, quia nec unus dies totus est praesens. No-
cturnis enim et diurnis horis omnibus viginti quatuor
expletur, quarum prima caeteras futuras habet, no-
vissima praeteritas, aliqua vero interiectarum ante
se praeteritas, post se futuras. Et ipsa una hora fu-
gitivis particulis agitur: quidquid eius avolavit,
praeteritum est3 quidquid eius restat, futurum. Si
quid intelligitur temporis, quod in nullas iam , ,vel in
minutissimas momentorum partes dividi possit, id
solum est, quod praesens dicatur3 quod tamen ita
raptim a futuro in praeteritum transvolat, ut nulla
morula extendatur. Nam si extenditur, dividitur in
praeteritum et futurumt praesens autem nullum
habet spatium. Ubi est ergo tempus, quod longum
dicamus& An futurum? Non quidem dicimus: lon-
gum est, quia nondum est, quodlongum sit3 sed di-
cimus: longum erit. Quando igitur erit? Si enim
et tunc, cum adhuc futurum erit, non erit longum,
quia quod sit longum, nondum erit3 si autem tunc


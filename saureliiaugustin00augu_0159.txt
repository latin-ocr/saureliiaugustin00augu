CONFESSIONUM LIBER VIII. 133

set dies. At illi narrato placito et proposito suo,
quoque modo in eis talis voluntas orta esset atque
firmata, petiverunt, ne sibi molesti essent, si adiungi
recusarent. Isti autem nihilo mutati a pristinis, fle-
verunt se tamen (ut dicebat) atque illis pie congratu-
lati sunt, et commendaverunt sc orationibus eorum,
et trahentes cor in terra abierunt in palatium3 illi
autem adfigentes cor coelo manserunt in casa. Et
ambo habebant sponsas3 quae, postea quam hoc au-
dierunt, dicaverunt etiam ipsae virginitatem tibi.

C. Vll. Narrabat haec Pontitianus. Tu autem,
Domine, inter verba eius retorquebas me ad me
ipsum, auferens me a dorso meo, ubi me posueram,
dum nollem mc adtendere, et constituebas me ante
faciem meam, ut viderem, quam turpis essem, quain
distortus et sordidus, maculosus et ulcerosus. Et
videbam et horrebam, et quo a me fugerem non erat.
Et si conabar a me avertere adspectum, narrabat ille
quod narrabat, et tu me rursus opponebas mihi, et
impingebas me in oculos meos, ut invenirem iniqui-
tatem meam et odissem. Noveram eam,sed dissimu-
labam, et conhibebam [connivebam] et obliviscebar.
Tunc vero quanto ardentius amabam illos, de quibus
audiebam salubres adfectus, quod se totos tibi sanan-
dos dederant, tanto exsecrabilius me comparatum eis
oderam3 quoniam multi mei anni mecum effluxerant,
forte duodecim anni, ex quo ab undevicesimo anno
aetatis meae, lecto Ciceronis Hortensio, excitatus
eram studio sapientiae,et differebam contemtafelici-
tate terrena ad eam investigandam vacare, cuius non
inventio, sed vel sola inquisitio iam praeponenda erat
etiam inventis thesauris regnisque gentium, et ad nu-
tum circumfluentibus corporis voluptatibus. At ego
adolescens miser, valde miser, in exordio ipsius
adolescentiae etiam petieram ate castitatem, et dixe-
ram: da mihi castitatem et continentiam, sed noli
modo. Timebam enim, ne me cito exaudires, et cito


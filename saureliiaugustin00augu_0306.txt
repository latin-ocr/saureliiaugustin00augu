280 AURELII AUGUSTINI

inspirante, quod ex eis verbis voluisti ut dicerem.
Neque enim alio praeter te inspirante credo me ve-
rum dicere, cum tu sis veritas3 omnis autem homo
mendax. Et ideo, qui loquitur mendacium, de suo
loquitur. Ergo, ut verum loquar, de tuo loquar.
Ecce dedisti nobis in escam omnefoenum sativam, se-
minans semen, qnod est super omnem terram, et omne
lignum, quod habet in se fructum seminis sativi; nec
nobis solis, sed et omnibus avibus coeli, et bestiis ter-
rae, atque serpentibus (Gen. l, 29. s.): piscibus au-
tem et cetis magnis non dedisti haec. Dicebamus
enim, eis fructibus terrae significari, et in allegoria
figurari opera misericordiae, quae huius vitae ne-
cessitatibus exhibentur ex terra fructifera. Talis
terra erat pius Onesiphorus, cuius domui dedisti mi-
sericordiam, quia frequenter Paulum tuum refrige-
ravit, et catenam eius non erubuit. (2 Tim. l, 16.)
Hoc fecerunt et fratres,et tali fruge fructificaverunt,
qui, quod ei deerat, suppleverunt ex Macedonia.
(2 Cor. 11, 9.) Quo modo autem dolet quaedam
ligna, quae fructum ei debitum non dederunt, ubi
ait: In prima mea defensione nemo mihi adfecit, sed
omnes me dereliquerant; non illis imputetur! (2 Tim.
4, 16.) Ista enim debentur eis, qui ministrant do-
ctrinam rationalem per intelligentias divinorum my-
steriorum, et ita eis debentur tamquam hominibus.
Debentur autem eis, sicut animae vivae praebenti-
bus se ad imitandum in omni continentia. Item de-
bentur eis tamquam volatilibus propter benedictio-
nes eorum, quae multiplicantur super terram, quon-
iam in omnem terram exivit sonus eorum.

C. XXVI. Pascuntur autem his escis, qui laetan-
tur eis,nec illi laetantur eis, quorumDeus venter est.
(Phil. 3, 19.) Neque enim et in illis, qui praebent, ista
ea, quae dant, fructus est, sed quo animo dant. Itaque
ille, quiDeo serviebat, non suo ventri, video plane un-
de gaudeatz video et congratulor eivalde„ Acceperat


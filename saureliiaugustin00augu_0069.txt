CONFESSIONUH LIBER HI. 43

dictum est: ubi ille, ibi et tu, sed: ubi tu, ibi et illei
Confiteor tibi, Domine , recordationem meam, quan-
tum recolo, quod saepe non tacui, amplius me isto
per matrem vigilantem responso tuo , quod tam vici-
na interpretationis falsitate turbata non est, et tam
cito vidit, quod ridendum fuit, quod ego certe ante-
quam dixisset non videram, etiam tum commotum
fuisse, quam ipso somnio, quo feminae piae gaudium
tanto post futurum , ad consolationem tunc praesen-
tis sollicitudinis tanto ante praedictum est. Nam
novem ferme anni secuti sunt, quibus ego in illo limo
profundi ac tenebris falsitatis, cum saepe surgere
conarer, et gravius adlidererâ€š volutatus sum: cum
tamen illa vidua casta, pia et sobria, quales amas,
iam quidem spe alacrior, sed fletu et gemitu non se-
gnior, non desineret horis omnibus orationum sua-
rum de me plangere ad te. Et intrabant in conspe-
ctum tuum preces eius, et me tamen dimittebas ad-
huc volvi et involvi illa caligine.

C. XII. Et dedisti alterum responsum interim,
quod recolo. Nam et multa praetereo , propter quod
propero ad ea quae me magis urgent confiteri tibi,
et multa non memini. Dedisti ergo alterum per sa-
cerdotem tuum quemdam episcopum, nutritum in
ecclesia, et exercitatum in libris tuis. Quem cum
illa femina rogasset, ut dignaretur mecum colloqui,
et refellere errores meos, et dedocere me mala, ac
docere bona (faciebat enim hoc, si quos forte ido-
neos invenisset), noluit ille, prudenter sane, quan-
tum sensi postea. Respondit enim, me adhuc esse
indocilem, eo quod inflatus essem novitate haeresis
illius, et nonnullis quaestiunculis iam multos impe-
ritos exagitassem, sicut illa indicaverat ei. Sed sine,
inquit, illum ibi, et tantum roga pro eo Dominum3
ipse legendo reperiet, quis ille sit error, et quanta
impietas. Simul etiam narravit,se quoque parvulum a
seducta matre sua datum fuisseManichaeis, et omnes


234 AURELII AUGUSTINI

etiam in profundis suis habet speciei suae lucem , ut·
cumque sensibilem piscibus et repentibus in suo fun-
do animantibus: illud autem totum prope nihil erat,
quoniam adhuc omnino informe erat3 iam tamen
erat, quod formari poterat. Tu enim, Domine, fe-
cisti mundum de materia informi, quam fecisti de
nulla re paene nullam rem,unde faceres magna, quae
miramur filii hominum. Valde enim mirabile hoc
coelum corporeum, quod firmamentum inter aquam
et aquam secundo die post conditionem lucis dixisti:
Fiam et sic-factumest. (Gen. l‚6. s.) Quod firmamen-
tum vocasti coelum, sed coelum terrae huius et ma-
ris, quae fecisti tertio die, dando speciem visibilem
informi materiae, quam fecisti ante omnem diem.
lam enim feceras et coelum ante omnem diem, sed
coelum coeli huius, quia in principio feceras coelum
et terram. Terra autem ipsa, quam feceras, infor-
mis materies erat, quia invisibilis erat et incompo-
sita, et tenebrae super abyssum. De qua terra invi-
sibili et incomposita, de qua informitate, de quo pae-
ne nihilo faceres haec omnia, quibus iste mutabilis
mundus constat, et non constat, in quo ipsa mutabi-
litas adparet, in qua sentiri et dinumerari possunt
tempora, quia rerum mutationibus fiunt tempora,
dum variantur et vertuntur species, quarum materies
praedicta est terra invisibilis.

C. lx. Ideoque Spiritus, docter famuli tui, cum
te commemorat fecisse in principio coelum et ter-
ram, tacet de temporibus, silet de diebus. Nimirum
enim coelum coeli, quod in principio fecisti, creatu-
ra est aliqua intellectualis, quamquam nequaquam
tibi Trinitati coaeterna3 particeps tamen aeternita-
tis tuae valde mutabilitatem suam prae dulcedine fe-
licissimae contemplationis tuae cohibet, et sine ullo
lapsu, ex quo facta est, inhaerendo tibi excedit
omnem volubilem vicissitudinem temporum. Ista
vero informitas, terra inuisibilis et incomposita, nec


262 AURELII AUGUSTINI

suis aguntur, loca sua petunt. Minus ordinata in-
quieta sunt; ordinantur, et quiescunt. P o n dus m e um
amor meus: eo feror, quocumque feror. Dono
tuo accendimur et sursum ferimur; inardescimus, et
imus. Adscendimus adscensiones in corde, et can-
tamus canticum graduum. Igne tuo, igne tuo bono
inardescimus et imus, quoniam sursum imus ad pa-
cem Ierusalem, quoniam iocundatus sum in his, qui
dixerunt mihi: in domum Domini ibimus. (Ps. 122, l.)
lbi nos collocavit voluntas bona, ut nihil velimus
aliud, quam permanere illic in aeternum.

C. X. Beata creatura, quae non novit aliud, eum
esset ipsa aliud, nisi dono tuo, quod superfertur su·
per omne mutabile, mox ut facta est, adtolleretur
nullo intervallo temporis in ea vocatione, qua dixi-
sti: fiat lux, et fieret lux! In nobis enim distinguitur
tempore, quod tenebrae fuimus, et lux efficimur. In
illa vero dictum est, quid esset, nisi illuminaretur3
et ita dictum est, quasi prius fuerit fluxa et tenebro-
sa, ut adpareret causa, qua factum est, ut aliter es-
set, id est, ut ad lumen indeficiens conversa lux es-
set. Qui potest, intelligat3 [et quinon potest,] a te
petat. Ut quid mihi molestus est, quasi ego illumi-
nem omnem hominem venientem in hunc mundum'.l

C. XI. Trinitatem omnipotentem quis intelligit}
Et quis non loquitur eam, si tamen eam‘.t Rara ani-
ma, quae cum de illa loquitur, scit, quid loquitur! Et
contendunt et dimicant, etnemo sine pace vidit istam
visionem. Vellem , ut haec tria cogitarent homines
in se ipsis. Longe aliud sunt ista tria, quam illa
Trinitas3 sed dico, ubi se exerceant, et probent, et
sentiant, quam longe sunt. Dico autem haec tria:
esse , nosse, velle. Sum enim, et novi, et volo3 sum
sciens et volens3 et scio esse me, et velleg et volo
esse et scire. In his igitur tribus quam sit insepara-
bilis vita, et una vita, et una mens, et una essentia,
quam denique inseparabilis distinctio, et tamen di-


80 AURELII AUGUSTINI

eras, Et invenit me periclitantem quidem graviter
desperatione indagandae veritatis3 sed tamen ei cum
indicassem, non me quidem iam esse Manichaeum,
sed neque,catholicun1 Christianum, non, quasi inopi-
natum aliquid audierit, exsilivit laetitia3 cum iam
secura fieret ex ea parte miseriae meae, in qua me
tamquam mortuum, sed resuscitandum tibi flebat, et
feretro cogitationis efferebat, ut diceres filio viduae:
iuvenis, tibi dico, surge3 et revivisceret, et inciperet
loqui, et traderes illum matri suae. (Luc. 7, 14. s.)
Nulla ergo turbulenta exsultatione trepidavit cor
eius , cum audisset ex tanta parte iam factum, quod
tibi quotidie plangebat ut fieret3 veritatem me nonÎ‡
dum adeptum, sed falsitati iam ereptum: imo vero
quia certa erat, et quod restabat te daturum, qui to-
tum promiseras, placidissime et pectore pleno fidu-
ciaerespondit mihi, credere se in Christo, quod prius-
quam de hac vita emigraret, me visura esset fidelem
catholicum. Et hoc quidem mihi3 tibi autem, fons
misericordiarum,preces et lacrimas densiores,ut ac-
celerares adiutorium tuum et illuminares tenebras
meas, et studiosius ad ecclesiam currere, et in Ambro-
sium ora suspendi ad fontem salientis aquae in vitam
aeternam. Diligebat autem illum virum, sicut ange-
lum Dei, quod per illum cognoverat me interim ad
illam ancipitem fluctuationem iam esse perductum,
per quam transiturum me ab aegritudine ad sanita-
tem, intercurrente arctiore periculo,quasi per acces-
sionem, quam criticam medici vocant, certa praesu-
mebat.

C. II. Itaque cum ad memorias sanctorum, sicut
in Africa solebat, pultes et panem et merum adtulis-
set, atque ab ostiario prohiberetur, ubi hoc episco-
pum vetuisse cognovit, tam pie atque obedienter
amplexa est, ut ipse mirarer, quam facile accusatrix
potius consuetudinis suae, quam disceptatrix illins
prohibitionis effecta sit. [Cf. August. epp. 22. et 29]


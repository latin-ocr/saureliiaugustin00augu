188 AURELII AUGUSTI-Nl

parte stet victoria, nescio. Hei mihi, Domine, mise-
rere mihi, hei mihi! Ecce vulnera mea non abscon-
do. Medicus es, aeger sum3 misericors es, miser
sum. Numquid non tentatio est vita humana super
terram? Quis velit molestias et difficultatesit Tole-
rari iubes eas,non amari. Nemo, quod tolerat, amat,
etsi tolerare amat. Quamvis enim gaudeat se tole-
rare, mavult tamen non esse, quod toleret. Prospe-
ra in adversis desidero ‚ adversa in prosperis timeo.
Quis inter haec medius locus, ubi non sit humana vi-
ta tentatio? Vae prosperitatibus saeculi, semel et
iterum, a timore adversitatis, et a corruptione laeti-
tiae! Vae adversitatibus saeculi, semel et iterum et
tertio, a desiderio prosperitatis, et quia ipsa adversi-
tas dura est, et naufragat tolerantia! Numquid non
tentatio est vita humana super terram sine ullo in-
terstitioZ

C. XXlX. Et tota spes mea non nisi in magna
valde misericordia tua. Da quod iubes, et iube
quod vis. Imperas nobis continentiam. Et cum
scirem, ait quidam, quia nemo potest esse continens,
nisi Deus dec·; et hoc ipsum erat sapientiae, scire cuias
esset Ιιοο donum. (Sap. 8, 21.) Per continentiam
quippe colligimur, et redigimur in unum, a quo in
multa defluximus. Minus enim te amat, qui tecum
aliquid amat, quod non propter te amat. O amor,
qui semper ardes , et numquam exstingueris, caritas,
Deus meus, accende me. Continentiam iubes. Da
quod iubes, et iube quod vis.

C. XXX. Iubes certe, ut contineam a concupiscen-
tia carnis, et concupiscentia oculorum, et ambitione
saeculi. Iussisti a concubitu3 et de ipso coniugio me-
lius aliquid, quam concessisti, monuisti. Et quoniam
dedisti, factum est, et ante quam dispensator Sacra-
menti tui fierem. Sed adhuc vivunt in memoria mea
(de qua multa locutus sum) talium rerum imagines,
quas ibi consuetudo mea fixit; et occursant mihi vigi-


148 AURELII AUGUSTINI

versus ad nos spiritus tuus bonus ait nobis: Filii ho-
minum, quo usque graves corde? Ut quid diligitis vani-
tatem, et quaeritis mendacium? (V. 3.) Dilexeram enim
vanitatem, et quaesieram mendacium. Et tu,Domine,
iam magnificaveras sanctum tuum, suscitans eum a
mortuis, et collocans ad dexteram tuam, unde mitte-
ret ex alto promissionem suam, Paracletum, spiritum
veritatis. Et miserat eum iam3 sed ego nesciebam.
Miserat eum, quia iam magnificatus erat, resurgens
a mortuis et adscendens in coelum. Ante autem Spi-
ritus nondum erat datus, quia Iesus nondum erat cla-
rificatus. Et clamabat prophetia: Quo usque graves
corde? Ut qnid diligitis vanitatem, et quaeritis men-
dacium? Et scitote, quoniam Dominus magnificavit
sanetum suum. (V. 3. 4.) Clamat: quo usque? Clamat:
scitote. Et ego tam diu nesciens vanitatem dilexi, et
mendacium quaesivi3 et ideo audivi, et contremui,
quoniam talibus dicitur, qualem me fuisse reminisce-
bar. In phantasmatis enim, quae pro veritate tenue-
ram, vanitas erat et mendacium. Et insonui multa
graviter ac fortiter in dolore recordationis meae.
Quae utinam audissent, qui adhuc usque diligunt vani·
tatem, et quaerunt mendacium! Forte conturbarentur,
et evomuissent illud3 et exaudires eos, cum clama-
rent ad te; quoniam vera morte carnis mortuus est
pro nobis, qui te interpellat pro nobis. Legebam:
Irascimini, etnolitepeccare. (V. 5.) Et quomodo mo-
vebar, Deus meus, qui iam didiceram irasci mihi de
praeteritis, ut de caetero non peccarem3 et merito
irasci, quia non alia natura gentis tenebrarum de me
peccabat, sicut dicunt, qui sibi non irascuntur, et the-
saurizant sibi iram in die irae et revelationis iusti
iudicii tuiz Nec iam bona mea foris erant, nec ocu-
lis carneis in isto sole quaerebantur. Volentes enim
gaudere forinsecus, facile evanescunt3 et effundun-
turin ea, quae videntur, et temporalia sunt3 et ima-
gines eorum famelica cogitatione lambunt. Et o si


CONFESSIONUM LIBER V. 69

ne est, ut recolo, Domine Deus meus, arbiter con-
scientiae meae‘.t Coram te cor meum et recordatio
mea‚qui me tunc agebas abdito secreto providentiae,
tuae, et inhonestos erroresmeos iam convertebas an-
te faciem meam, ut viderem et odissem.

C. VII. Nam posteaquam ille mihi imperitus ea-
rum artium, quibus eum excellere putaveram, satis ad-
paruit, desperare coepi posse eum mihi illa, quae me
movebant, aperire atque dissolvere3 quorum quidem
ignarus posset veritatem tenere pietatis, sed si Mani-
chaeus non esset. Libri quippe eorum pleni sunt
longissimis fabulis, de coelo et sideribus et sole et lu-
na: quae mihi eum, quod utique cupiebam, collatis
numerorum rationibus,quas alibi ego legeram‚utrum
potius ita essent ut Manichaei libris continebantur,
an certe vel par etiam inde ratio redderetur, subti-
liter explicare posse iam non arbitrabar. Quae ta-
men ubi consideranda et discutienda protuli, mode-
ste sane ille nec ausus est subire ipsam sarcinam.
Noverat enim se ista non nosse, nec eum puduit con-
fiteri. Non erat de talibus, quales multos loquaces
passus eram, conantes ea me docere, et dicentes ni-

il. Iste vero cor habebat, et si non rectum ad te,nec
tamen nimis incautum ad se ipsum. Non usquequa-
que imperitus erat imperitiae suae, et noluit se teme-
re disputando in ea coarctari, unde nec exitus ei ul-
lus, nec facilis esset reditus. Et iam hinc mihi am-
plius placuit. Pulchrior est enim temperantia confi-
tentis animi, quam illa quae nosse cupiebam3 et eum
in omnibus difficilioribus et subtilioribus quaestioni-
bus talem inveniebam. Resracto itaque studio, quod
intenderam in Manichaei literas, magisque desperans
de caeteris eorum doctoribus, quando in multis, quae
me movebant‚ita ille nominatus adparuit3 coepi cum
eo pro studio eius agere vitam, quo ipse flagrabat in
eas literas, quas tunc iam rhetor Carthaginis adole-
scentes docebam‚et legere cum eo,sive quae ille au-


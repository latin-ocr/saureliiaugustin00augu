CONFESSIONUM LIBER X. 165

LIBER X.

C. Ι. Cognoscam te, genitor meus, cognoscam
te, sicut et cognitus sum. Virtus animae meae, intra
in eam, et coapta tibi, ut habeas et possideas sine
macula et ruga. Haec est spes mea3 ideo loquor, et
in ea spe gaudeo, quando sanum gaudeo. Caetera
vero vitae huius tanto minus flenda, quanto
magis fletur3 et tanto magis flenda, quanto
minus fletur in eis. Ecce enim veritatem dilexi-
sti3 quoniam qui facit eam, venit ad lucem. Volo
eam facere in corde meo coram te in confessione3 in
stilo autem meo coram multis testibus.

C. ΙΙ. Et tibi quidem, Domine, cuius oculis nuda
est abyssus humanae conscientiae, quid occultum
esset in me, etiam si nollem confiteri tibi? Te enim
mihi absconderem, non me tibi. Nunc autem quod
gemitus meus testis est, displicere me mihi, tu reful-
ges , et places, et amaris, et desideraris, ut erube-
scam de me, et abjiciam me, atque eligam te, et nec
tibi nec mihi placeam, nisi de te. Tibi ergo‚Domine‚
manifestus sum, quicumque sim, et quo fructu tibi
confitear dixi. Neque enim id ago verbis carnis et
vocibus, sed verbis animae et clamore cogitationis,
quem novit auris tua. Cum enim malus sum, nihil
est aliud confiteri tibi, quam displicere mihi3 cum ve-
ro pius, nihil est aliud confiteri tibi, quam hoc non
tribuere mihi: quoniam tu, Domine, benedicis iu·
stum3 sed prius eum iustificas impium. Confessio ita-
que mea, Deus meus, in conspectu tuo tibi tacite fit,
et non tacite. Tacet enim strepitu, clamat adfectu.
Neque dico recti aliquid hominibus, quod non a me
tu prius audieris, aut etiam tu aliquid tale audis a
me, quod non mihi tu prius dixeris,

G. 111. Quid mihi ergo est cum hominibus, ut
audiant confessiones meas, quasi ipsi sanaturi sint


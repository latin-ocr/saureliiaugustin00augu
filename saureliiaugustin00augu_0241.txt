CONFESSIONUM LIBER XI. 215

ubi non erat tempus. Nec tu tempore tempora prae·
cedis; alioquin non omnia tempora praecederes.
Sed praecedis onmia praeterita celsitudine semper
praesentis aeternitatis, et superas onmia futura, quia
illa futura sunt, et cum venerint, praeterita erunt;
tu autem idem ipse es, et anni tui non deficiunt. An-
ni tui nec eunt nee veniunt3 isti autem nostri et eunt
et veniunt, ut omnes veniant. Anni tui omnes simul
stant, quoniam stant, nec euntes a venientibus exclu-
duntur, quia non transeunt3 isti autem nostri omnes
erunt, cum omnes non erunt. Anni tui dies unus, et
dies tuus non quotidie, sed hodie, quia hodiernus
tuus non cedit crastin03 neque enim succedit he-
sterno. Hodiernus tuus aeternitas3 ideo coaeternum
genuisti, cui dixisti: Ego hodie genui te. (Ps. 2, 7. cf.
Hebr. 5, 5.) Omnia tempora tu fecisti, et ante omnia
tempora tu es, nec aliquo tempore non erat tempus.
C. XIV. Nullo ergo tempore non feceras ali·
quid, quia ipsum tempus tu feceras3 et nulla ternpo-
ra tibi coaeterna sunt, quia tu permanes: at illa si
permanerent, non essent tempora. Quid enim est
tempus? Quis hoc facile breviterque explicarerit‘}
Quis hoc ad verbum de illo proferendum rel cogita-
tione comprehenderit'.l Quid autem familiarius et no-
tius in loquendo commemoramus quam tempus'! Et
intelligimus utique, cuni id loquimur, intelligimus
etiam, cum alio loquente id audimus. Quid est ergo
tempus& Si nemo ex me quaerat, scio; si quaerenti
explicare velim, nesci03 fidenter tamen dico, scire
me. Quod si nihil praeteriret, non esset praeteritum
tempus3 et si nihil adveniret, non esset futurum tem-
pus3 et si nihil esset, non esset praesens tempus.
Duo ergo illa tempora, praeteritum et futurum, quo
modo sunt, quando et praeteritum iam non est, et fu-
turum nondum est'! Praesens autem si semper esset
praesens, necin praeteritum transiret, iam non esset
tempus, sed aeternitas. Si ergo praesens, ut tempus


CONFESSIONUM LIBER XII. 235

ipsa in diebus numerata est. Ubi enim nulla species,
nullus ordo, nec venit quidquam nec praeterit3 et ubi
hoc non fit, non sunt utique dies, nec vicissitudo spa-
tiorum temporalium.

C. X. Ο veritas, lumen cordis mei, non tenebrae
meae loquantur mihi. Dessuxi ad ista, et obscuratus
sum. Sed hinc etiam, hinc adamavi te. Erravi, et
recordatus sum tui. Audivi vocem tuam post me, ut
redirem, et vix audivi propter tumultus impacatorum.
Et nunc ecce redeo aestuans et anhelans ad fontem
tuum. Nemo me prohibeat3 hunc bibam, et hinc vi·
vam. Non ego vita mea sim; male vixi ex me, mors
mihi fui: in te revivisco. Tu me adloquere, tu mihi
sermocinare. Credidi libris tuis, et verba eorum ar-
cana valde.

C. XI. Iam dixisti mihi, Domine, voce forti in
aurem interiorem, quia tu aeternus es, solus habens
immortalitatem3 quoniam ex nulla specie motuve
mutaris, nec temporibus variatur voluntas tua, quia
non est immortalis voluntas, quae alia et alia est.
Hoc in conspectu tuo claret mihi, et magis magisque
clarescat, oro te, atque in ea manifestatione persi-
stam sobrius sub alis tuis. Item dixisti mihi , Domi-
ne,voce forti in aurem interiorem, quod omnes natu-
ras atque substantias, quae non sunt quod tu es, et
tamen sunt, tu fecisti, et hoc solum a te non est, quod
non est, motusque voluntatis a te qui es ad id, quod
minus est, quia talis motus delictum atque peccatum
est3 et quod nullius peccatum aut tibi nocet, aut per-
turbat ordinem imperii tui, vel in primo , vel in imo.
Hoc in conspectu tuo claret mihi, et magis magisque
clarescat, oro te, atque in ea manifestatione persi-
stam sobrius sub alis tuis. Item dixisti mihi voce
forti in aurem interiorem, quod nec illa creatura tibi
coaeterna est, cuius voluntas tu solus es, teque perse-
verantissima castitate hauriens, mutabilitatem suam
numquam et nusquam exserit3 et te sibi semper prae-


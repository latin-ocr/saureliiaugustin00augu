132 AURELII AUGUSTINI

contubernales suOS,nimirum apud Treveros, cum Im-
perator pomeridiano Circensium spectaculo tenere-
tur, exiisse deambulatum in hortos muris contiguos,
atque illic, ut forte combinati spatiabantur, unum
secum seorsum, et alios duos itidem seorsum pari-
terque digressos; sed illos vagabundos irruisse in
quamdam casam,ubi habitabant quidam servi tui, spi-
ritu pauperes, qualium est regnum coelorum, et inve-
nisse ibi codicem, in quo scripta crat vita Antonii.
Quam legere coepit unus eorum, et mirari et accendi,
et inter legendum meditari adripere talem Vitam, et
relicta militia saeculari servire tibi. Erant autem ex
eis, quos dicunt Agentes in rebus. Tunc subito re-
pletus amore sancto et sobrio pudore, iratus sibi
coniecit oculos in amicum, et ait illi: „Dic‚ quaeso
te, omnibus istis laboribus nostris quo ambimus per-
venire& quid quaerimuss.t cuius rei causa militamus?
Maiorne esse poterit spes nostra in palatio , quam ut
amici Imperatoris simus'} ‘Et ibi, quid non fragile
plenumque periculis? Et per quot pericula perveni-
tur ad grandius periculum‘} Et quando istuc erit?
Amicus autem Dei si voluero, ecce nunc fio.“ Dixit
hoc, et turbidus parturitione novae vitae, reddidit
oculos paginiS‚ et legebat, et mutabatur intus, ubi tu
videba53 et exuebatur mundo mens eius, ut mox ad-
paruit. Namque dum legit, et volvit fluctus cordis
sui, infremuit aliquando, et discrevit decrevitque
meliora, iamque tuus ait amico suo: „Ego iam abru-
pi me ab illa spe nostra, et Deo servire statui, et hoe
ex hora hac, in hoc loco adgredior. Te si piget imi-
tari, noli adve1·sari.“ Respondit ille, adhaerere se
socium tantae mercedis tantaeque militiae. Et ambo
iam tui aedificabant turrim· sumtu idoneo, relinquen-
di omnia sua, et sequendi te. Tum Pontifianus, et
qui cum eo per alias horti partes deambulabant,
quaerentes eos, devenerunt in eumdem locum, et in-
venientes admonuerunt, ut redirent, quod declinas-


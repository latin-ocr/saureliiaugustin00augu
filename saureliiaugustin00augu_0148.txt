122 AURELII AUGUSTINI

quis similis tibi'} Disrnpisti vincula mea ; sacrificem
ribi sacrificium laudis. (Ps. 116, 16. s.) Quomodo dis

rupisti ea? Narrabo, et dicent omnes, qui adorant te,
cum audient haec: Benedictus Dominus in coelo et in
terra, magnum et mirabile nomen eius. Inhaese-
rant praecordiis meis verba tua, et undique
circumvallabar abs te. Dc vita tua aeterna cer-
tus eram, quamvis eam in aenigmate et quasi per spe-
culum videram3 dubitatio tamen omnis de incorrupti-
bili substantia, quod ab illa esset omnis substantia,
ablata mihi erat3 nec certior de te, sed stabi-
lior in te esse cupiebam. De mea vero tempora-
li vita nutabant omnia, et mundandum erat cor a fer-
mento veteri, et placebat via ipse salvator, et
ire per eius angustias adhuc pigebat. Etim-
misisti in mentem meam, visumque est bonum in con-
spectu meo pergere ad simplicianum, qui mihi bonus
adparebat servus tuus, et lucebat in eo gratia tua.
Audieram etiam, quod a iuventute sua devotissime
tibi viveret. Iam vero tunc senuerat, et longa aetate
in tam bono studio sectandae viae tuae multa exper-
tus, multa edoctus mihi videbatur3 et vere sic erat.
Unde mihi ut proferret volebam conferenti secum
aestus meos, quis esset aptus modus sic adfecto, ut
ego eram, ad ambulandum in via tua. Videbam enim
plenam ecclesiam, et alius sic ibat, alius autem sic.
Mihi autem displicebat, quod agebam in saeculo , et
oneri mihi erat valde, non iam inflammantibus cupidi·
tatibus, ut solebant, spe honoris et pecuniae, ad tole-
randam illam servitutem tam gravem. Iam enim me
illa non delectabant prae dulcedine tua et decore do-
mus tuae, quam dilexi, sed adhuc tenaciter colligabar
ex femina3 nec me prohibebat Apostolus coniugari,
quamvis exhortaretur ad melius, maxime volens
omnes homines sic esse ut ipse erat. (1 Cor. Ἴ, 7.)
Sed ego infirmior eligebam molliorem locum, et pro-
pter hoc unum volvebar in caeteris languidus, et ta-


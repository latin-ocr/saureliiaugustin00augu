CONFESSIONUM LIBER Ι. 19

est, Domine, non est, oro te , Deus meus. Nam haec
ipsa sunt, quae a paedagogis et magistris, a nucibus
et pilulis et passeribus ad praefectos et reges , au-
rum, praedia, mancipia, haec ipsa omnino quae suc-
cedentibus maioribus aetatibus transeunt, sicuti fe ru·
lis maiora supplicia succedunt. Humilitatis ergo
signum in statura pueritiae, rex noster, probasti, cum
aisti: Talium est regnum coelorum. (Matth. 19, 14.)
C. XX. Sed tamen, Domine, tibi excellentissimo
atque optimo conditori et rectori universitatis, Deo
nostro gratias, etiamsi me puerum tantum esse vo-
luisses. Eram enim etiam tunc, vivebam atque sen-
tiebam, meamque incolumitatem, vestigium secretisu
simae unitatis, ex qua eram, curae habebam3 custo-
diebam interiore sensu integritatem sensuum meo-
rum, inque ipsis parvis parvarumque rerum cogita-
tionibus veritate delectabar. Falli nolebam, memoria
vigebam, locutione instruebar, amicitia mulcebar,
fugiebam dolorem, abiectionem, ignorantiam. Quid
in tali animante non mirabile atque laudadiless At ista
omnia Dei mei dona sunt3 non mihi ego dedi hacc,
et bona sunt, et haec omnia ego. Bonus ergo est qui
fecit me, et ipse est bonum meum, et illi exsulto
bonis omnibus, quibus etiam puer eram. Hoc enim
peccabam, quod non in ipso, sed in creaturis eius,
me atque caeteris, voluptates, sublimitates, veritates
quaerebam3 atque ita irruebam in dolores, confusio-
nes, errores. Gratias tibi, dulcedo mea, et honor
meus, et fiducia mea, Deus meus. Gratias tibi de
donis tuis; sed tu mihi ea serva. Ita enim servabis
me3 et augebuntur et perficientur, quae dedisti mihi,
et ero ipse tecum; quia et ut sim tu dedisti mihi.

82


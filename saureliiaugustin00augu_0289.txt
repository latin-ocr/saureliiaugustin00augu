CONFESSIONUM LIBER XIII. 263

stinctio, videat qui potest. Certe coram se est, ad-
tendat in se, et videat, et dicat mihi. Sed cum inve-
nerit in his aliquid et dixerit, non iam se putet inve-
nisse illud, quod supra ista est incommutabile, quod
est incommutabiliter, et scit incommutabiliter, et
vult incommutabiliter. Et utrum propter tria haec
et ibi Trinitas, an in singulis haec tria, ut terna sin-
gulorum sint: an utrumque miris modis simpliciter
et multipliciter infinito in se sibi fine , quo est, et sibi
notum est, et sibi sufficit incommutabiliter id ipsum
copiosa unitatis magnitudine, quis facile cogitave-
rit} Quis ullo modo 11111111ῑῖι Quis quolibet modo te-
mere pronuntiaveritZ

C. XII. Procede in confessione, fides mea, dic
Domino Deo tuo: Sancte, sancte, sancte Domine
Deus meus, in nomine tuo baptizati sumus, Pater et
Fili et Spiritus sancte, in nomine tuo baptizamus,
Pater et Fili et Spiritus sanc-te, quia et apud nos 111
Christo suo fecit Deus coelum et terram, spiritales et
carnales ecclesiae suae. Et terra nostra, ante quam
acciperet formam doctrinae, invisibilis erat et incom-
posita, et ignorantiae tenebris tegebamur3 quoniam
pro iniquitate erudisti hominem, et iudicia tua sicut
abyssus multa. Sed quia Spiritus tuus superferebatur
super aquam, non reliquit miseriam nostram miseri-
cordia tua, et dixisti: fiat lux. Poenitentiam agite3
adpropinquaiit enim regnum coelorum. (Matth. 3, 2.)
Poenitentiam agite3 fiat lux. Et quoniam conturba·
ta erat ad nos ipsos anima nostra, commemorati su-
mus tui, Domine ‚ de tel ra Iordanis, et de monte ae-
quali tibi, sed parvo propter nos (Ps. 42, 7.); et dis-
plicuerunt nobis tenebrae nostrae, et conversi su-
mus ad te ,etfacta est lux. Et ecce fuimus aliquan-
do tenebrae, nunc autem lux' 1n Domino. (Eph. 5, 8.)

C. XIII. Et tamen adhuc perfidem, nondum per
speciem. Spe enim salvi facti sumus. Spes autem,
quae videtur, non est spes. (Rom. 8, 24.) Adhuc


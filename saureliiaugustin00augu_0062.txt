36 AURELII AUGUSTINI

Cibus in somnis simillimus est cibis vigilantium, quo
tamen dormientes non aluntur 3 dormiunt enim: at illa
nec similia erant ullo modo tibi, sicut nunc mihi lo-
cutus es; quia illa erant corporalia phantasmata,
falsa corpora, quibus certiora sunt vera corpora ista,
quae videmus visu carneo, sive coelestia, sive terre-
stria3 cum pecudibus et volatilibus videmus haec:
et certiora sunt, quam cum imaginamur ea. Et rur-
sus certius imaginamur ea, quam ex eis suspicamur
alia grandiora et infinita, quae omnino nulla sunt,
qualibus ego tunc pascebar inanibus3 et non pasce-
bar. At tu, amor meus, in quem deficio, ut fortis sim,
nee ista corpora es, quae videmus, quamquam in
coelo, nec ea es, quae non videmus ibi, quia tu ista
condidisti, nec in summis tuis conditionibus habes.
Quanto ergo longe es a phantasmatibus ilh's meis,
phantasmatibus corporum, quae omnino non sunt3
quibus certiores sunt phantasiae corporum eorum,
quae sunt3 et eis certiora corpora, quae tamen non
es; sed nec anima es, quae vita est corporum! Ideo
melior vita corporum, certiorque quam corpora.
Sed tu vita es animarum, vita vitarum, vivens te ipsa,
et non mutaris , vita animae meae. Ubi ergo mihi
tunc eras , et quam longe? Et longe peregrinabar abs
te, exclusus et a siliquis porcorum, quos de siliquis
pascebam. Quanto enim meliores grammaticorum
et poetarum fabellae, quam illa decipula! Nam ver-
sus et carmen, et Medea volans, utiliores sunt certe
quam quinque elementa varie fucata, propter quin-
que antra tenebrarum, quae omnino nulla sunt, et
occidunt credentem. Nam versum et carmen etiam
ad vera pulmenta transfem3 volantem autem Me-
deam et si cantabam, non adserebam, et si cantari
audiebam, non credebam: illa autem credidi. Vae,
vae, quibus gradibus deductus sum in profunda infe-
ri'? Quippe laborans et aestuans inopia veri , eum te,
Deus meus (tibi enim confiteor, qui me miseratus


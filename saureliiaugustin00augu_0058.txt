32 AURELII AUGUSTINI

que miseretur, cupere esse miseros, ut misereatur.
Nonnullus itaque dolor adprobandus, nullus amandus
est. Hoc enim tu, Domine Deus, qui animas amas
longe lateque purius quam nos, et incorruptibilius
misereris, quod nullo dolore sauciaris. Et adhaec
quis idoneus‘.l At ego tunc miser dolere amabam, et
quaerebam, ut esset quod dolerem, quando mihi in
aerumna aliena, et falsa et saltatoria, ea magis pla-
cebat actio histrionis, meque adliciebat vehementius,
qua mihi lacrimae excutiebantur. Quid autem mi-
rum, cum infelix pecus aberrans a grege tuo, et im-
patiens custodiae tuae turpi scabie foedarer‘! Et inde
erant dolorum amores, non quibus altius penetrarer.
Non enim amabam talia perpeti, qualia spectare3 sed
quibus auditis et fictis tamquam in superficie rade·
rer: quos tamen quasi ungues scalpentium fervidus
tumor, et tabes, et sanies horrida consequebatur.
Talis vita mea. Numquid vita erat, Deus meus‘!

C. lll. Et circumvolabat super me fidelis a lon-
ge misericordia tua! In quantas iniquitates distabui,
et sacrilegam curiositatem secutus sum, ut deseren-
tem te, deduceret me ad ima infida et circumvento-
ria obsequia daemoniorum, quibus immolabam facta
mea mala3 et in omnibus flagellabas me! Ausus sum
etiam in celebritate solemnitatum tuarum, intra
parietes ecclesiae tuae, concupiscere et agere nego-
tium procurandi fruetus mortis. Unde me verbera=
sti gravibus poenis; sed nihil ad culpam meam, o tu
praegrandis misericordia mea, Deus meus, refugium
meum a terribilibus nocentibus, in quibus vagatus
sum praefidenti collo, ad longe recedendum a te,
amans vias meas et non tuas, amans fugitivam liber-
tatem! Habebant et illa studia, quae honesta voca-
bantur, ductum suum intuentem fora litigiosa, ut
excellerem in eis, hoc laudabilior, quo fraudulen-
tior. 'lfanta est coecitas hominum de coecitate etiam
gloriantium! Et maior iam eram in schola rhetoris,


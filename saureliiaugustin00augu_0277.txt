CONFESSIONUM LIBER XII. 251

tis culmine omnium falsarum superbarumque doctri-
narum verba superaturae. Vellem quippe, si tunc
ego essem Moyses (ex eadem namque massa omnes
venimus; et quid est homo, nisi quia memor es
eiust) vellem ergo, si tunc ego essem quod ille, et
mihi abs te Geneseos liber scribendus iniungeretur,
talem mihi eloquendi facultatem dari, et eum texen-
disermonis modum, ut neque illi, qui nondum queunt
intelligere, quemadmodum Deus creat, tamquam
excedentia vires suas dicta recusarent3 et illi, qui
hoc iam possunt, in quamlibet veram sententiam co-
gitando venissent, eam non praetermissam in paucis
verbis tui famuli reperirent3 et si alius aliam vidis-
setin luce veritatis, nec ipsa in iisdem verbis intelli-
genda deesset.

C. XXVII. Sicut enim fons in parvo loco ube·
rior est, pluribusque rivis in ampliora spatia fluxum
ministrat, quam quilibet eorum rivorum, qui per
multa locorum ab eodem fonte deducitur3 ita narra-
tio dispensatoris tui, sermocinaturis pluribus profu-
tura, parvo sermonis modulo scatet fluenta liquidae
veritatis, unde sibi quisque verum, quod de his rebus
potest, hic illud, ille illud, per longiores loquelarum
amfractus trahat. Alii enim, cum haec verba legunt
vel audiunt, cogitant Deum quasi hominem, aut qua-
si aliquam molem immensa praeditam potestate, no·
vo quodam et repentino placito, extra se ipsam, tam-
quam locis distantibus fecisse coelum et terram, duo
magna corpora supra et infra, quibus omnia contine-
rentur3 et cum audiunt: dixit Deus: fiat illud, et fa-
ctum est illud, cogitant verba coepta et finita, sonan-
tia temporibus atque transeuntia, post quorum trans-
itum statim exsistere, quod iussum est, ut exsiste-
ret3 et si quid forte aliud hoc modo ex familiaritate
carnis opinantur. In quibus adhuc parvulis animali-
bus, dum isto humillimo genere verborum, tamquam
materno sinu eorum gestatur infirmitas, salubriter


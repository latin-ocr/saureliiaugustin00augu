170 AURELII AUGUSTINI

mihi praesto sunt, unum exterius, et alterum inte·
rius. Quid horum est, unde quaerere debui Deum
meum, quem iam quaesiveram per corpus a terra us-
que ad coelum, quousque potui mittere nuntios, ra-
dios oculorum meorum'} Sed melius, quod interius.
Ei quippe renuntiabant omnes nuntii corporales
praesidenti etiudicanti de singulis responsionibus
coeli et terrae, et omnium quae in eis sunt dicen-
tium: non sumus Deus, sed ipse fecit nos, Homo
interior cognovit haec per exterioris ministerium,
ego interior cognovi haec, ego, ego animus per sen-
sus corporis mei. Interrogavi mundi molem de Deo
meo, et respondit mihi: non ego sum, sed ipse me fe-
cit. Nonne omnibus, quibus integer sensus est, ad-
paret haec species? Cur non omnibus eadem loqui-
turi& Animalia pusilla et magna vident eam, sed inter-
rogare nequeunt3 non enim praeposita est in eis
nuntiantibus sensibus iudex ratio. Homines au-
tem possunt interrogare, ut invisibilia Dei per ea,
quae facta sunt, intellecta conspiciantur3 sed amore
subduntur eis, et subditi iudicare non possunt. Nec
respondent ista interrogantibus, nisi iudicantibus,
nec vocem suam mutant, id est, speciem suam, si
alius tantum videat, alius autem videns interroget,
ut aliter illi adpareat, aliter huic; sed eodem modo
utrique adparens, illi muta est, huic loquitur3 imo
vero omnibus loquitur3 sed illi intelligunt, qui eius
vocem acceptam foris intus eum veritate conferunt.
Veritas enim dicit mihi: non est Deus tuus coelum
et terra, neque omne corpus. Hoc dicit eorum na-
tura videnti: moles est, moles minor est in parte,
quam in toto. lam tu melior es, tibi dico, anima,
quoniam tu vegetas molem corporis tui, praebens
ei vitam, quod nullum corpus praestat corpori. Deus
autem tuus etiam tibi vitae vita est.

C. VII. Quid ergo amo, cum Deum meum amo?
Quis est ille super caput animae mean Per ipsam


CONFESSIONUM LIBER IX. 145

teris horrendis et funereis in aqua sancta ignovisti
et remisisti mihi?

C. ΠΙ. Macerabatur anxietudine Verecundus de
isto nostro bono, quod propter rinc-ula sua, quibus
tenacissime tenebatur, deseri se nostro consortio vi-
debat, nondum Christianus coniuge fideli3 ea ipsa
tamen arctiore prae caeteris compede ab itinere,
quod adgressi eramuS, retardabatur. Nec Christia-
num esse alio modo se velle dicebat, quam illo, quo
non poterat. Benigne sane obtulit, ut quam diu ibi
essemus, in rure [re] eius essemus. Retribues illi,
Domine, in resurrectione iustorum, quia iam ipsam
sortem retribuisti ei. Quamvis enim absentibus no-
bis cum Romae iam essemus, corporali aegritudine
correptus, et in ea Christianus et fidelis factus, ex
hac vita emigravit: ita misertus es non solum eius,
sed etiam nostri, ne cogitantes egregiam erga nos
amici humanitatem, nec eum in grege tuo numeran-
tes, dolore intolerabili cruciaremur. Gratias tibi,
Deus noster: tui sumus, indicant hortationes et con-
solationes tuae, fidelis promissor. Reddes Verecundo
pro rure illo eius Cassiciaco‚ ubi ab aestu saeculi re-
quievimus in te, amoenitatem sempiterne virentis
paradisi tui, quoniam dimisisti ei peccata super ter-
ram, in monte incaseato, monte tuo, mon-te uberi.
Augebatur ergo tunc ipse, Nebridius autem collaeta-
batur. Quamvis enim et ipse nondum Christianus in
illam foveam perniciosissimi erroris inciderat, ut
veritatis filii tui carnem phantasma crederet, tamen
inde emergens sic sibi erat, nondum ullis ecclesiae
tuae sacramentis imbutus ‚ sed inquisitor ardentissi-
mus veritatis. Quem non multo post conversionem
nostram et regenerationem per baptismum tuum,
ipsum etiam fidelem catholicum castitate perfecta
atque continentia tibi servientem in Africa apud suos,
cum tota domus eius par eum Christiana facta esset,
carne solvisti3 et nunc ille vivit in sinu Abraham.

Ancus-r. CONFESS. K


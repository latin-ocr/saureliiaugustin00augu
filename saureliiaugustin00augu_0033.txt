CONFESSIONUM LIB. I. ’ἰ

mos reprehendi me, nec ratio sinebat. Nam exstir-
pamus et eiicimus ista crescentes. Nec vidi quem·
quam scientem , cum aliquid purgat, bona proiicere.
An pro tempore etiam illa bona erant, flendo petere,
etiam quod noxie daretur3 indignari acriter non sub-
iectis hominibus, liberis et maioribus, hisque, a qui-
bus genitus est3 multisque praeterea prudentioribus,
non ad nutum voluntatis obtemperantibus, feriendo
nocere niti, quantum potest, quia non obeditur
imperiis, quibus perniciose obediretur? Ita imbecil-
litas membrorum infantilium innocens est, non ani-
mus infantium. Vidi ego et expertus sum zelantem
parvulum: nondum loquebatur, et intuebatur pallidus
amaro adspectu collactaneum suum. Quis hoc igno-
rat(l Expiare se dicunt ista matres atque nutrices
nescio quibus remediis: nisi vero et istainnocentia
est, in fonte lactis ubertim manante atque abundante,
opis egentissimum, etillo adhuc uno alimento vitam
ducentem consortem non pati. Sed blande tolerantur
haee, non quianullavel parva,sed quia aetatis acees-
su peritura sunt. Quod licetprobes‚ cum[tamen] ferri
aequo animo eadem ipsa non possunt, quando in ali-
quo annosiore deprehenduntur. Tu itaque, Domine
Deus meus, qui dedisti vitam infanti, et corpus, quod
ita, ut videmus, instruxisti sensibus, compegisti mem-
bris, figura decorasti, proque eius universitate atque
incolumitate omnes conatus animantis insinuasti, iu-
bes me laudare te in istis, et confiteri tibi, et psallere
nomini tuo, altissime: quia Deus es omnipotens et
bonus, etiamsi sola ista fecisses, quae nemo alius
potest fac-ere, nisi tu une, a quo est omnis modus,
formosissime, qui formas onmia ‚ et lege tua ordinas
omnia. Hanc ergo aetatem, Domine, quam me vixis-
se non memini, de qua aliis credidi, et quam me
egisse ex aliis infantibus conieci, quamquam ista
multum fida coniectura sit, piget me annumerare huic
vitae meae, quain vivo in hoc saeculo. Quantum


44 AURELII AUGUSTINI

paene non legisse tantum, verum etiam scripti-
tasse libros eorum, sibique adparuisse nullo contra
disputante et convincente, quam esset illa secta fu-
gienda3 itaque fugisse. Quae cum ille dixisset, at-
que illa nollet adquiescere, sed instaret magis depre-
cando, et ubertim flendo, ut me videret et mecum
dissereret: ille iam substomachans taedio, Vade,
inquit, a me, ita vivas3 fieri non potest, ut filius ista-
rum lacrimarum pereat. Quod illa ita se accepisse
inter colloquia sua mecum saepe recordabatur, ac si
de coelo sonuisset.

LIBER IV.

C. Ι. Per idem tempus annorum novem, ab unde-
vicesimo anno aetatis meae usque ad duodetricesi-
mum, seducebamur et seducebamus, falsi atque fal-
lentes in variis cupiditatibus; et palam per doctri-
nas quas liberales vocant, occulte autem falso nomi-
ne religionis. Hic superbi, ibi superstitiosi, ubique.
vani. Hac popularis gloriae sectantes inanitatem,
usque ad theatricos plausus et contentiosa carmina,
et agonem coronarum foenearum , et spectaculorum
nugas, et intemperantiam libidinum: illac autem pur-
gari nos ab istis sordibus expetentes cum eis, quj ad-
pellantur electi et sancti, adferremus escas, de qui·
bus nobis in officina aqualiculi sui fabricarent ange-
los et deos, per quos liberaremur3 et sectabar ista,
atque faciebam cum amicis meis, per me ac mecum
deceptis. strideant me arrogantes, et nondum salu-
briter prostrati et elisi a te, Deus meus3 ego tamen
confitear tibi dedecora mea in laude tua. Sine me,
obsecro, et da mihi circumire praesenti memoria

raeteritos circuitus erroris mei, et immolare tibi
ostiam iubilationis. Quid enim sum ego mihi


CONFESSIONUM LIBER X. 167

ubi ego sum, quicumque sum. ‘Volunt ergo audire
confitentem me‚quid ipse intus sim, quo nec oculum,
nec aurem, nec mentem possunt intendere3 credituri
tamen volunt3 numquid cognituriz Dicit enim eis ca-
ritas qua boni sunt, non mentiri me de me confiten-
tem, et ipsa in eis credit mihi.

C. IV. Sed quo fructu id volunt? An congratula-
ri mihi cupiunt, cum audierint, quantum ad te acce-
dam munere tu0‚ et orare pro me, cum audierint,
quantum retarder pondere meo& Indicabo me tali-
bus. Non enim parvus est fructus, Domine Deus
meu5‚ ut a multis tibi gratiae agantur de nobis, et a
multis rogeris pro nobis. Amet in me fraternus ani-
mus, quod amandum doces, et doleat in me, quod
dolendum doces. Animus ille hoc faciat fraternus,
non extraneus, non filiorum alienorum, quorum os
locutum est vanitatem, et dextera eorum dextera
iniquitatis3 sed fraternus ille, qui cum adprobat me,
gaudet de me3 cum autem improbat me, contristatur
pro me3 quia sive adprobet me, sive improbet, diligit
me. Indicabo me talibus: respirent in bonis
meis, suspirent in malis meis. Bona mea in·
stituta tua sunt, et dona tua3 mala mea deli-
cta mea sunt et iudicia tua. Respirent in illis,
et suspirent in his3 et hymnus et fletus adscendant
in conspectum tuum de fraternis cordibus, thuribu-
lis tuis. Tu autem, Domine, delectatus odore sancti
templi tui, miserere mei secundum magnam miseri
cordiam tuam, propter nomen tuum, et nequaquam
deserens coepta tua, consumma imperfecta mea. Hic
est fructus confessionum mearum‚non qualis fuerim,
sed qualis sim, ut hoc confitear, non tantum coram
te secreta exsultatione cum tremore‚et secreto moe-
rore cum spe, sed etiam in auribus credentium filio-
rum hominum, sociorum gaudii mei, et consortium
mortalitatis meae, civium meorum et mecum pere-
grinorum, praecedentium et consequentium, et co-

